{"id": "Zeph.1.1", "book": "Zephaniah", "book_id": "Zeph", "book_he": "צפניה", "chapter": 1, "verse": 1, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "דְּבַר־ יְהוָ֣ה ׀ אֲשֶׁ֣ר הָיָ֗ה אֶל־ צְפַנְיָה֙ בֶּן־ כּוּשִׁ֣י בֶן־ גְּדַלְיָ֔ה בֶּן־ אֲמַרְיָ֖ה בֶּן־ חִזְקִיָּ֑ה בִּימֵ֛י יֹאשִׁיָּ֥הוּ בֶן־ אָמ֖וֹן מֶ֥לֶךְ יְהוּדָֽה׃", "pointed": "דְּבַר־ יְהוָה ׀ אֲשֶׁר הָיָה אֶל־ צְפַנְיָה בֶּן־ כּוּשִׁי בֶן־ גְּדַלְיָה בֶּן־ אֲמַרְיָה בֶּן־ חִזְקִיָּה בִּימֵי יֹאשִׁיָּהוּ בֶן־ אָמוֹן מֶלֶךְ יְהוּדָֽה׃", "unpointed": "דבר־ יהוה ׀ אשר היה אל־ צפניה בן־ כושי בן־ גדליה בן־ אמריה בן־ חזקיה בימי יאשיהו בן־ אמון מלך יהודה׃"}, "tokens": ["דְּבַר־", "יְהוָ֣ה ׀", "אֲשֶׁ֣ר", "הָיָ֗ה", "אֶל־", "צְפַנְיָה֙", "בֶּן־", "כּוּשִׁ֣י", "בֶן־", "גְּדַלְיָ֔ה", "בֶּן־", "אֲמַרְיָ֖ה", "בֶּן־", "חִזְקִיָּ֑ה", "בִּימֵ֛י", "יֹאשִׁיָּ֥הוּ", "בֶן־", "אָמ֖וֹן", "מֶ֥לֶךְ", "יְהוּדָֽה׃"], "qere_ketiv": null, "parasha": null, "ref": "Zeph 1:1", "next_id": "Zeph.1.2"}
{"id": "Zeph.1.2", "book": "Zephaniah", "book_id": "Zeph", "book_he": "צפניה", "chapter": 1, "verse": 2, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "אָסֹ֨ף אָסֵ֜ף כֹּ֗ל מֵעַ֛ל פְּנֵ֥י הָאֲדָמָ֖ה נְאֻם־ יְהוָֽה׃", "pointed": "אָסֹף אָסֵף כֹּל מֵעַל פְּנֵי הָאֲדָמָה נְאֻם־ יְהוָֽה׃", "unpointed": "אסף אסף כל מעל פני האדמה נאם־ יהוה׃"}, "tokens": ["אָסֹ֨ף", "אָסֵ֜ף", "כֹּ֗ל", "מֵעַ֛ל", "פְּנֵ֥י", "הָאֲדָמָ֖ה", "נְאֻם־", "יְהוָֽה׃"], "qere_ketiv": null, "parasha": null, "ref": "Zeph 1:2", "prev_id": "Zeph.1.1", "next_id": "Zeph.1.3"}
{"id": "Zeph.1.3", "book": "Zephaniah", "book_id": "Zeph", "book_he": "צפניה", "chapter": 1, "verse": 3, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "אָסֵ֨ף אָדָ֜ם וּבְהֵמָ֗ה אָסֵ֤ף עוֹף־ הַשָּׁמַ֙יִם֙ וּדְגֵ֣י הַיָּ֔ם וְהַמַּכְשֵׁל֖וֹת אֶת־ הָרְשָׁעִ֑ים וְהִכְרַתִּ֣י אֶת־ הָאָדָ֗ם מֵעַ֛ל פְּנֵ֥י הָאֲדָמָ֖ה נְאֻם־ יְהוָֽה׃", "pointed": "אָסֵף אָדָם וּבְהֵמָה אָסֵף עוֹף־ הַשָּׁמַיִם וּדְגֵי הַיָּם וְהַמַּכְשֵׁלוֹת אֶת־ הָרְשָׁעִים וְהִכְרַתִּי אֶת־ הָאָדָם מֵעַל פְּנֵי הָאֲדָמָה נְאֻם־ יְהוָֽה׃", "unpointed": "אסף אדם ובהמה אסף עוף־ השמים ודגי הים והמכשלות את־ הרשעים והכרתי את־ האדם מעל פני האדמה נאם־ יהוה׃"}, "tokens": ["אָסֵ֨ף", "אָדָ֜ם", "וּבְהֵמָ֗ה", "אָסֵ֤ף", "עוֹף־", "הַשָּׁמַ֙יִם֙", "וּדְגֵ֣י", "הַיָּ֔ם", "וְהַמַּכְשֵׁל֖וֹת", "אֶת־", "הָרְשָׁעִ֑ים", "וְהִכְרַתִּ֣י", "אֶת־", "הָאָדָ֗ם", "מֵעַ֛ל", "פְּנֵ֥י", "הָאֲדָמָ֖ה", "נְאֻם־", "יְהוָֽה׃"], "qere_ketiv": null, "parasha": null, "ref": "Zeph 1:3", "prev_id": "Zeph.1.2", "next_id": "Zeph.1.4"}
{"id": "Zeph.1.4", "book": "Zephaniah", "book_id": "Zeph", "book_he": "צפניה", "chapter": 1, "verse": 4, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְנָטִ֤יתִי יָדִי֙ עַל־ יְהוּדָ֔ה וְעַ֖ל כָּל־ יוֹשְׁבֵ֣י יְרוּשָׁלָ֑͏ִם וְהִכְרַתִּ֞י מִן־ הַמָּק֤וֹם הַזֶּה֙ אֶת־ שְׁאָ֣ר הַבַּ֔עַל אֶת־ שֵׁ֥ם הַכְּמָרִ֖ים עִם־ הַכֹּהֲנִֽים׃", "pointed": "וְנָטִיתִי יָדִי עַל־ יְהוּדָה וְעַל כָּל־ יוֹשְׁבֵי יְרוּשָׁלִָם וְהִכְרַתִּי מִן־ הַמָּקוֹם הַזֶּה אֶת־ שְׁאָר הַבַּעַל אֶת־ שֵׁם הַכְּמָרִים עִם־ הַכֹּהֲנִֽים׃", "unpointed": "ונטיתי ידי על־ יהודה ועל כל־ יושבי ירושלם והכרתי מן־ המקום הזה את־ שאר הבעל את־ שם הכמרים עם־ הכהנים׃"}, "tokens": ["וְנָטִ֤יתִי", "יָדִי֙", "עַל־", "יְהוּדָ֔ה", "וְעַ֖ל", "כָּל־", "יוֹשְׁבֵ֣י", "יְרוּשָׁלָ֑͏ִם", "וְהִכְרַתִּ֞י", "מִן־", "הַמָּק֤וֹם", "הַזֶּה֙", "אֶת־", "שְׁאָ֣ר", "הַבַּ֔עַל", "אֶת־", "שֵׁ֥ם", "הַכְּמָרִ֖ים", "עִם־", "הַכֹּהֲנִֽים׃"], "qere_ketiv": null, "parasha": null, "ref": "Zeph 1:4", "prev_id": "Zeph.1.3", "next_id": "Zeph.1.5"}
{"id": "Zeph.1.5", "book": "Zephaniah", "book_id": "Zeph", "book_he": "צפניה", "chapter": 1, "verse": 5, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְאֶת־ הַמִּשְׁתַּחֲוִ֥ים עַל־ הַגַּגּ֖וֹת לִצְבָ֣א הַשָּׁמָ֑יִם וְאֶת־ הַמִּֽשְׁתַּחֲוִים֙ הַנִּשְׁבָּעִ֣ים לַֽיהוָ֔ה וְהַנִּשְׁבָּעִ֖ים בְּמַלְכָּֽם׃", "pointed": "וְאֶת־ הַמִּשְׁתַּחֲוִים עַל־ הַגַּגּוֹת לִצְבָא הַשָּׁמָיִם וְאֶת־ הַמִּֽשְׁתַּחֲוִים הַנִּשְׁבָּעִים לַֽיהוָה וְהַנִּשְׁבָּעִים בְּמַלְכָּֽם׃", "unpointed": "ואת־ המשתחוים על־ הגגות לצבא השמים ואת־ המשתחוים הנשבעים ליהוה והנשבעים במלכם׃"}, "tokens": ["וְאֶת־", "הַמִּשְׁתַּחֲוִ֥ים", "עַל־", "הַגַּגּ֖וֹת", "לִצְבָ֣א", "הַשָּׁמָ֑יִם", "וְאֶת־", "הַמִּֽשְׁתַּחֲוִים֙", "הַנִּשְׁבָּעִ֣ים", "לַֽיהוָ֔ה", "וְהַנִּשְׁבָּעִ֖ים", "בְּמַלְכָּֽם׃"], "qere_ketiv": null, "parasha": null, "ref": "Zeph 1:5", "prev_id": "Zeph.1.4", "next_id": "Zeph.1.6"}
{"id": "Zeph.1.6", "book": "Zephaniah", "book_id": "Zeph", "book_he": "צפניה", "chapter": 1, "verse": 6, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְאֶת־ הַנְּסוֹגִ֖ים מֵאַחֲרֵ֣י יְהוָ֑ה וַאֲשֶׁ֛ר לֹֽא־ בִקְשׁ֥וּ אֶת־ יְהוָ֖ה וְלֹ֥א דְרָשֻֽׁהוּ׃", "pointed": "וְאֶת־ הַנְּסוֹגִים מֵאַחֲרֵי יְהוָה וַאֲשֶׁר לֹֽא־ בִקְשׁוּ אֶת־ יְהוָה וְלֹא דְרָשֻֽׁהוּ׃", "unpointed": "ואת־ הנסוגים מאחרי יהוה ואשר לא־ בקשו את־ יהוה ולא דרשהו׃"}, "tokens": ["וְאֶת־", "הַנְּסוֹגִ֖ים", "מֵאַחֲרֵ֣י", "יְהוָ֑ה", "וַאֲשֶׁ֛ר", "לֹֽא־", "בִקְשׁ֥וּ", "אֶת־", "יְהוָ֖ה", "וְלֹ֥א", "דְרָשֻֽׁהוּ׃"], "qere_ketiv": null, "parasha": null, "ref": "Zeph 1:6", "prev_id": "Zeph.1.5", "next_id": "Zeph.1.7"}
{"id": "Zeph.1.7", "book": "Zephaniah", "book_id": "Zeph", "book_he": "צפניה", "chapter": 1, "verse": 7, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הַ֕ס מִפְּנֵ֖י אֲדֹנָ֣י יְהוִ֑ה כִּ֤י קָרוֹב֙ י֣וֹם יְהוָ֔ה כִּֽי־ הֵכִ֧ין יְהוָ֛ה זֶ֖בַח הִקְדִּ֥ישׁ קְרֻאָֽיו׃", "pointed": "הַס מִפְּנֵי אֲדֹנָי יְהוִה כִּי קָרוֹב יוֹם יְהוָה כִּֽי־ הֵכִין יְהוָה זֶבַח הִקְדִּישׁ קְרֻאָֽיו׃", "unpointed": "הס מפני אדני יהוה כי קרוב יום יהוה כי־ הכין יהוה זבח הקדיש קראיו׃"}, "tokens": ["הַ֕ס", "מִפְּנֵ֖י", "אֲדֹנָ֣י", "יְהוִ֑ה", "כִּ֤י", "קָרוֹב֙", "י֣וֹם", "יְהוָ֔ה", "כִּֽי־", "הֵכִ֧ין", "יְהוָ֛ה", "זֶ֖בַח", "הִקְדִּ֥ישׁ", "קְרֻאָֽיו׃"], "qere_ketiv": null, "parasha": null, "ref": "Zeph 1:7", "prev_id": "Zeph.1.6", "next_id": "Zeph.1.8"}
{"id": "Zeph.1.8", "book": "Zephaniah", "book_id": "Zeph", "book_he": "צפניה", "chapter": 1, "verse": 8, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְהָיָ֗ה בְּיוֹם֙ זֶ֣בַח יְהוָ֔ה וּפָקַדְתִּ֥י עַל־ הַשָּׂרִ֖ים וְעַל־ בְּנֵ֣י הַמֶּ֑לֶךְ וְעַ֥ל כָּל־ הַלֹּבְשִׁ֖ים מַלְבּ֥וּשׁ נָכְרִֽי׃", "pointed": "וְהָיָה בְּיוֹם זֶבַח יְהוָה וּפָקַדְתִּי עַל־ הַשָּׂרִים וְעַל־ בְּנֵי הַמֶּלֶךְ וְעַל כָּל־ הַלֹּבְשִׁים מַלְבּוּשׁ נָכְרִֽי׃", "unpointed": "והיה ביום זבח יהוה ופקדתי על־ השרים ועל־ בני המלך ועל כל־ הלבשים מלבוש נכרי׃"}, "tokens": ["וְהָיָ֗ה", "בְּיוֹם֙", "זֶ֣בַח", "יְהוָ֔ה", "וּפָקַדְתִּ֥י", "עַל־", "הַשָּׂרִ֖ים", "וְעַל־", "בְּנֵ֣י", "הַמֶּ֑לֶךְ", "וְעַ֥ל", "כָּל־", "הַלֹּבְשִׁ֖ים", "מַלְבּ֥וּשׁ", "נָכְרִֽי׃"], "qere_ketiv": null, "parasha": null, "ref": "Zeph 1:8", "prev_id": "Zeph.1.7", "next_id": "Zeph.1.9"}
{"id": "Zeph.1.9", "book": "Zephaniah", "book_id": "Zeph", "book_he": "צפניה", "chapter": 1, "verse": 9, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וּפָקַדְתִּ֗י עַ֧ל כָּל־ הַדּוֹלֵ֛ג עַל־ הַמִּפְתָּ֖ן בַּיּ֣וֹם הַה֑וּא הַֽמְמַלְאִ֛ים בֵּ֥ית אֲדֹנֵיהֶ֖ם חָמָ֥ס וּמִרְמָֽה׃", "pointed": "וּפָקַדְתִּי עַל כָּל־ הַדּוֹלֵג עַל־ הַמִּפְתָּן בַּיּוֹם הַהוּא הַֽמְמַלְאִים בֵּית אֲדֹנֵיהֶם חָמָס וּמִרְמָֽה׃", "unpointed": "ופקדתי על כל־ הדולג על־ המפתן ביום ההוא הממלאים בית אדניהם חמס ומרמה׃"}, "tokens": ["וּפָקַדְתִּ֗י", "עַ֧ל", "כָּל־", "הַדּוֹלֵ֛ג", "עַל־", "הַמִּפְתָּ֖ן", "בַּיּ֣וֹם", "הַה֑וּא", "הַֽמְמַלְאִ֛ים", "בֵּ֥ית", "אֲדֹנֵיהֶ֖ם", "חָמָ֥ס", "וּמִרְמָֽה׃"], "qere_ketiv": null, "parasha": "setuma", "ref": "Zeph 1:9", "prev_id": "Zeph.1.8", "next_id": "Zeph.1.10"}
{"id": "Zeph.1.10", "book": "Zephaniah", "book_id": "Zeph", "book_he": "צפניה", "chapter": 1, "verse": 10, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְהָיָה֩ בַיּ֨וֹם הַה֜וּא נְאֻם־ יְהוָ֗ה ק֤וֹל צְעָקָה֙ מִשַּׁ֣עַר הַדָּגִ֔ים וִֽילָלָ֖ה מִן־ הַמִּשְׁנֶ֑ה וְשֶׁ֥בֶר גָּד֖וֹל מֵהַגְּבָעֽוֹת׃", "pointed": "וְהָיָה בַיּוֹם הַהוּא נְאֻם־ יְהוָה קוֹל צְעָקָה מִשַּׁעַר הַדָּגִים וִֽילָלָה מִן־ הַמִּשְׁנֶה וְשֶׁבֶר גָּדוֹל מֵהַגְּבָעֽוֹת׃", "unpointed": "והיה ביום ההוא נאם־ יהוה קול צעקה משער הדגים ויללה מן־ המשנה ושבר גדול מהגבעות׃"}, "tokens": ["וְהָיָה֩", "בַיּ֨וֹם", "הַה֜וּא", "נְאֻם־", "יְהוָ֗ה", "ק֤וֹל", "צְעָקָה֙", "מִשַּׁ֣עַר", "הַדָּגִ֔ים", "וִֽילָלָ֖ה", "מִן־", "הַמִּשְׁנֶ֑ה", "וְשֶׁ֥בֶר", "גָּד֖וֹל", "מֵהַגְּבָעֽוֹת׃"], "qere_ketiv": null, "parasha": null, "ref": "Zeph 1:10", "prev_id": "Zeph.1.9", "next_id": "Zeph.1.11"}
{"id": "Zeph.1.11", "book": "Zephaniah", "book_id": "Zeph", "book_he": "צפניה", "chapter": 1, "verse": 11, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הֵילִ֖ילוּ יֹשְׁבֵ֣י הַמַּכְתֵּ֑שׁ כִּ֤י נִדְמָה֙ כָּל־ עַ֣ם כְּנַ֔עַן נִכְרְת֖וּ כָּל־ נְטִ֥ילֵי כָֽסֶף׃", "pointed": "הֵילִילוּ יֹשְׁבֵי הַמַּכְתֵּשׁ כִּי נִדְמָה כָּל־ עַם כְּנַעַן נִכְרְתוּ כָּל־ נְטִילֵי כָֽסֶף׃", "unpointed": "הילילו ישבי המכתש כי נדמה כל־ עם כנען נכרתו כל־ נטילי כסף׃"}, "tokens": ["הֵילִ֖ילוּ", "יֹשְׁבֵ֣י", "הַמַּכְתֵּ֑שׁ", "כִּ֤י", "נִדְמָה֙", "כָּל־", "עַ֣ם", "כְּנַ֔עַן", "נִכְרְת֖וּ", "כָּל־", "נְטִ֥ילֵי", "כָֽסֶף׃"], "qere_ketiv": null, "parasha": null, "ref": "Zeph 1:11", "prev_id": "Zeph.1.10", "next_id": "Zeph.1.12"}
{"id": "Zeph.1.12", "book": "Zephaniah", "book_id": "Zeph", "book_he": "צפניה", "chapter": 1, "verse": 12, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְהָיָה֙ בָּעֵ֣ת הַהִ֔יא אֲחַפֵּ֥שׂ אֶת־ יְרוּשָׁלַ֖͏ִם בַּנֵּר֑וֹת וּפָקַדְתִּ֣י עַל־ הָאֲנָשִׁ֗ים הַקֹּֽפְאִים֙ עַל־ שִׁמְרֵיהֶ֔ם הָאֹֽמְרִים֙ בִּלְבָבָ֔ם לֹֽא־ יֵיטִ֥יב יְהוָ֖ה וְלֹ֥א יָרֵֽעַ׃", "pointed": "וְהָיָה בָּעֵת הַהִיא אֲחַפֵּשׂ אֶת־ יְרוּשָׁלִַם בַּנֵּרוֹת וּפָקַדְתִּי עַל־ הָאֲנָשִׁים הַקֹּֽפְאִים עַל־ שִׁמְרֵיהֶם הָאֹֽמְרִים בִּלְבָבָם לֹֽא־ יֵיטִיב יְהוָה וְלֹא יָרֵֽעַ׃", "unpointed": "והיה בעת ההיא אחפש את־ ירושלם בנרות ופקדתי על־ האנשים הקפאים על־ שמריהם האמרים בלבבם לא־ ייטיב יהוה ולא ירע׃"}, "tokens": ["וְהָיָה֙", "בָּעֵ֣ת", "הַהִ֔יא", "אֲחַפֵּ֥שׂ", "אֶת־", "יְרוּשָׁלַ֖͏ִם", "בַּנֵּר֑וֹת", "וּפָקַדְתִּ֣י", "עַל־", "הָאֲנָשִׁ֗ים", "הַקֹּֽפְאִים֙", "עַל־", "שִׁמְרֵיהֶ֔ם", "הָאֹֽמְרִים֙", "בִּלְבָבָ֔ם", "לֹֽא־", "יֵיטִ֥יב", "יְהוָ֖ה", "וְלֹ֥א", "יָרֵֽעַ׃"], "qere_ketiv": null, "parasha": null, "ref": "Zeph 1:12", "prev_id": "Zeph.1.11", "next_id": "Zeph.1.13"}
{"id": "Zeph.1.13", "book": "Zephaniah", "book_id": "Zeph", "book_he": "צפניה", "chapter": 1, "verse": 13, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְהָיָ֤ה חֵילָם֙ לִמְשִׁסָּ֔ה וּבָתֵּיהֶ֖ם לִשְׁמָמָ֑ה וּבָנ֤וּ בָתִּים֙ וְלֹ֣א יֵשֵׁ֔בוּ וְנָטְע֣וּ כְרָמִ֔ים וְלֹ֥א יִשְׁתּ֖וּ אֶת־ יֵינָֽם׃", "pointed": "וְהָיָה חֵילָם לִמְשִׁסָּה וּבָתֵּיהֶם לִשְׁמָמָה וּבָנוּ בָתִּים וְלֹא יֵשֵׁבוּ וְנָטְעוּ כְרָמִים וְלֹא יִשְׁתּוּ אֶת־ יֵינָֽם׃", "unpointed": "והיה חילם למשסה ובתיהם לשממה ובנו בתים ולא ישבו ונטעו כרמים ולא ישתו את־ יינם׃"}, "tokens": ["וְהָיָ֤ה", "חֵילָם֙", "לִמְשִׁסָּ֔ה", "וּבָתֵּיהֶ֖ם", "לִשְׁמָמָ֑ה", "וּבָנ֤וּ", "בָתִּים֙", "וְלֹ֣א", "יֵשֵׁ֔בוּ", "וְנָטְע֣וּ", "כְרָמִ֔ים", "וְלֹ֥א", "יִשְׁתּ֖וּ", "אֶת־", "יֵינָֽם׃"], "qere_ketiv": null, "parasha": null, "ref": "Zeph 1:13", "prev_id": "Zeph.1.12", "next_id": "Zeph.1.14"}
{"id": "Zeph.1.14", "book": "Zephaniah", "book_id": "Zeph", "book_he": "צפניה", "chapter": 1, "verse": 14, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "קָר֤וֹב יוֹם־ יְהוָה֙ הַגָּד֔וֹל קָר֖וֹב וּמַהֵ֣ר מְאֹ֑ד ק֚וֹל י֣וֹם יְהוָ֔ה מַ֥ר צֹרֵ֖חַ שָׁ֥ם גִּבּֽוֹר׃", "pointed": "קָרוֹב יוֹם־ יְהוָה הַגָּדוֹל קָרוֹב וּמַהֵר מְאֹד קוֹל יוֹם יְהוָה מַר צֹרֵחַ שָׁם גִּבּֽוֹר׃", "unpointed": "קרוב יום־ יהוה הגדול קרוב ומהר מאד קול יום יהוה מר צרח שם גבור׃"}, "tokens": ["קָר֤וֹב", "יוֹם־", "יְהוָה֙", "הַגָּד֔וֹל", "קָר֖וֹב", "וּמַהֵ֣ר", "מְאֹ֑ד", "ק֚וֹל", "י֣וֹם", "יְהוָ֔ה", "מַ֥ר", "צֹרֵ֖חַ", "שָׁ֥ם", "גִּבּֽוֹר׃"], "qere_ketiv": null, "parasha": null, "ref": "Zeph 1:14", "prev_id": "Zeph.1.13", "next_id": "Zeph.1.15"}
{"id": "Zeph.1.15", "book": "Zephaniah", "book_id": "Zeph", "book_he": "צפניה", "chapter": 1, "verse": 15, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "י֥וֹם עֶבְרָ֖ה הַיּ֣וֹם הַה֑וּא י֧וֹם צָרָ֣ה וּמְצוּקָ֗ה י֤וֹם שֹׁאָה֙ וּמְשׁוֹאָ֔ה י֥וֹם חֹ֙שֶׁךְ֙ וַאֲפֵלָ֔ה י֥וֹם עָנָ֖ן וַעֲרָפֶֽל׃", "pointed": "יוֹם עֶבְרָה הַיּוֹם הַהוּא יוֹם צָרָה וּמְצוּקָה יוֹם שֹׁאָה וּמְשׁוֹאָה יוֹם חֹשֶׁךְ וַאֲפֵלָה יוֹם עָנָן וַעֲרָפֶֽל׃", "unpointed": "יום עברה היום ההוא יום צרה ומצוקה יום שאה ומשואה יום חשך ואפלה יום ענן וערפל׃"}, "tokens": ["י֥וֹם", "עֶבְרָ֖ה", "הַיּ֣וֹם", "הַה֑וּא", "י֧וֹם", "צָרָ֣ה", "וּמְצוּקָ֗ה", "י֤וֹם", "שֹׁאָה֙", "וּמְשׁוֹאָ֔ה", "י֥וֹם", "חֹ֙שֶׁךְ֙", "וַאֲפֵלָ֔ה", "י֥וֹם", "עָנָ֖ן", "וַעֲרָפֶֽל׃"], "qere_ketiv": null, "parasha": null, "ref": "Zeph 1:15", "prev_id": "Zeph.1.14", "next_id": "Zeph.1.16"}
{"id": "Zeph.1.16", "book": "Zephaniah", "book_id": "Zeph", "book_he": "צפניה", "chapter": 1, "verse": 16, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "י֥וֹם שׁוֹפָ֖ר וּתְרוּעָ֑ה עַ֚ל הֶעָרִ֣ים הַבְּצֻר֔וֹת וְעַ֖ל הַפִּנּ֥וֹת הַגְּבֹהֽוֹת׃", "pointed": "יוֹם שׁוֹפָר וּתְרוּעָה עַל הֶעָרִים הַבְּצֻרוֹת וְעַל הַפִּנּוֹת הַגְּבֹהֽוֹת׃", "unpointed": "יום שופר ותרועה על הערים הבצרות ועל הפנות הגבהות׃"}, "tokens": ["י֥וֹם", "שׁוֹפָ֖ר", "וּתְרוּעָ֑ה", "עַ֚ל", "הֶעָרִ֣ים", "הַבְּצֻר֔וֹת", "וְעַ֖ל", "הַפִּנּ֥וֹת", "הַגְּבֹהֽוֹת׃"], "qere_ketiv": null, "parasha": null, "ref": "Zeph 1:16", "prev_id": "Zeph.1.15", "next_id": "Zeph.1.17"}
{"id": "Zeph.1.17", "book": "Zephaniah", "book_id": "Zeph", "book_he": "צפניה", "chapter": 1, "verse": 17, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וַהֲצֵרֹ֣תִי לָאָדָ֗ם וְהָֽלְכוּ֙ כַּֽעִוְרִ֔ים כִּ֥י לַֽיהוָ֖ה חָטָ֑אוּ וְשֻׁפַּ֤ךְ דָּמָם֙ כֶּֽעָפָ֔ר וּלְחֻמָ֖ם כַּגְּלָלִֽים׃", "pointed": "וַהֲצֵרֹתִי לָאָדָם וְהָֽלְכוּ כַּֽעִוְרִים כִּי לַֽיהוָה חָטָאוּ וְשֻׁפַּךְ דָּמָם כֶּֽעָפָר וּלְחֻמָם כַּגְּלָלִֽים׃", "unpointed": "והצרתי לאדם והלכו כעורים כי ליהוה חטאו ושפך דמם כעפר ולחמם כגללים׃"}, "tokens": ["וַהֲצֵרֹ֣תִי", "לָאָדָ֗ם", "וְהָֽלְכוּ֙", "כַּֽעִוְרִ֔ים", "כִּ֥י", "לַֽיהוָ֖ה", "חָטָ֑אוּ", "וְשֻׁפַּ֤ךְ", "דָּמָם֙", "כֶּֽעָפָ֔ר", "וּלְחֻמָ֖ם", "כַּגְּלָלִֽים׃"], "qere_ketiv": null, "parasha": null, "ref": "Zeph 1:17", "prev_id": "Zeph.1.16", "next_id": "Zeph.1.18"}
{"id": "Zeph.1.18", "book": "Zephaniah", "book_id": "Zeph", "book_he": "צפניה", "chapter": 1, "verse": 18, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "גַּם־ כַּסְפָּ֨ם גַּם־ זְהָבָ֜ם לֹֽא־ יוּכַ֣ל לְהַצִּילָ֗ם בְּיוֹם֙ עֶבְרַ֣ת יְהוָ֔ה וּבְאֵשׁ֙ קִנְאָת֔וֹ תֵּאָכֵ֖ל כָּל־ הָאָ֑רֶץ כִּֽי־ כָלָ֤ה אַךְ־ נִבְהָלָה֙ יַֽעֲשֶׂ֔ה אֵ֥ת כָּל־ יֹשְׁבֵ֖י הָאָֽרֶץ׃", "pointed": "גַּם־ כַּסְפָּם גַּם־ זְהָבָם לֹֽא־ יוּכַל לְהַצִּילָם בְּיוֹם עֶבְרַת יְהוָה וּבְאֵשׁ קִנְאָתוֹ תֵּאָכֵל כָּל־ הָאָרֶץ כִּֽי־ כָלָה אַךְ־ נִבְהָלָה יַֽעֲשֶׂה אֵת כָּל־ יֹשְׁבֵי הָאָֽרֶץ׃", "unpointed": "גם־ כספם גם־ זהבם לא־ יוכל להצילם ביום עברת יהוה ובאש קנאתו תאכל כל־ הארץ כי־ כלה אך־ נבהלה יעשה את כל־ ישבי הארץ׃"}, "tokens": ["גַּם־", "כַּסְפָּ֨ם", "גַּם־", "זְהָבָ֜ם", "לֹֽא־", "יוּכַ֣ל", "לְהַצִּילָ֗ם", "בְּיוֹם֙", "עֶבְרַ֣ת", "יְהוָ֔ה", "וּבְאֵשׁ֙", "קִנְאָת֔וֹ", "תֵּאָכֵ֖ל", "כָּל־", "הָאָ֑רֶץ", "כִּֽי־", "כָלָ֤ה", "אַךְ־", "נִבְהָלָה֙", "יַֽעֲשֶׂ֔ה", "אֵ֥ת", "כָּל־", "יֹשְׁבֵ֖י", "הָאָֽרֶץ׃"], "qere_ketiv": null, "parasha": "setuma", "ref": "Zeph 1:18", "prev_id": "Zeph.1.17", "next_id": "Zeph.2.1"}
{"id": "Zeph.2.1", "book": "Zephaniah", "book_id": "Zeph", "book_he": "צפניה", "chapter": 2, "verse": 1, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הִֽתְקוֹשְׁשׁ֖וּ וָק֑וֹשּׁוּ הַגּ֖וֹי לֹ֥א נִכְסָֽף׃", "pointed": "הִֽתְקוֹשְׁשׁוּ וָקוֹשּׁוּ הַגּוֹי לֹא נִכְסָֽף׃", "unpointed": "התקוששו וקושו הגוי לא נכסף׃"}, "tokens": ["הִֽתְקוֹשְׁשׁ֖וּ", "וָק֑וֹשּׁוּ", "הַגּ֖וֹי", "לֹ֥א", "נִכְסָֽף׃"], "qere_ketiv": null, "parasha": null, "ref": "Zeph 2:1", "prev_id": "Zeph.1.18", "next_id": "Zeph.2.2"}
{"id": "Zeph.2.2", "book": "Zephaniah", "book_id": "Zeph", "book_he": "צפניה", "chapter": 2, "verse": 2, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "בְּטֶ֙רֶם֙ לֶ֣דֶת חֹ֔ק כְּמֹ֖ץ עָ֣בַר י֑וֹם בְּטֶ֣רֶם ׀ לֹא־ יָב֣וֹא עֲלֵיכֶ֗ם חֲרוֹן֙ אַף־ יְהוָ֔ה בְּטֶ֙רֶם֙ לֹא־ יָב֣וֹא עֲלֵיכֶ֔ם י֖וֹם אַף־ יְהוָֽה׃", "pointed": "בְּטֶרֶם לֶדֶת חֹק כְּמֹץ עָבַר יוֹם בְּטֶרֶם ׀ לֹא־ יָבוֹא עֲלֵיכֶם חֲרוֹן אַף־ יְהוָה בְּטֶרֶם לֹא־ יָבוֹא עֲלֵיכֶם יוֹם אַף־ יְהוָֽה׃", "unpointed": "בטרם לדת חק כמץ עבר יום בטרם ׀ לא־ יבוא עליכם חרון אף־ יהוה בטרם לא־ יבוא עליכם יום אף־ יהוה׃"}, "tokens": ["בְּטֶ֙רֶם֙", "לֶ֣דֶת", "חֹ֔ק", "כְּמֹ֖ץ", "עָ֣בַר", "י֑וֹם", "בְּטֶ֣רֶם ׀", "לֹא־", "יָב֣וֹא", "עֲלֵיכֶ֗ם", "חֲרוֹן֙", "אַף־", "יְהוָ֔ה", "בְּטֶ֙רֶם֙", "לֹא־", "יָב֣וֹא", "עֲלֵיכֶ֔ם", "י֖וֹם", "אַף־", "יְהוָֽה׃"], "qere_ketiv": null, "parasha": null, "ref": "Zeph 2:2", "prev_id": "Zeph.2.1", "next_id": "Zeph.2.3"}
{"id": "Zeph.2.3", "book": "Zephaniah", "book_id": "Zeph", "book_he": "צפניה", "chapter": 2, "verse": 3, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "בַּקְּשׁ֤וּ אֶת־ יְהוָה֙ כָּל־ עַנְוֵ֣י הָאָ֔רֶץ אֲשֶׁ֥ר מִשְׁפָּט֖וֹ פָּעָ֑לוּ בַּקְּשׁוּ־ צֶ֙דֶק֙ בַּקְּשׁ֣וּ עֲנָוָ֔ה אוּלַי֙ תִּסָּ֣תְר֔וּ בְּי֖וֹם אַף־ יְהוָֽה׃", "pointed": "בַּקְּשׁוּ אֶת־ יְהוָה כָּל־ עַנְוֵי הָאָרֶץ אֲשֶׁר מִשְׁפָּטוֹ פָּעָלוּ בַּקְּשׁוּ־ צֶדֶק בַּקְּשׁוּ עֲנָוָה אוּלַי תִּסָּתְרוּ בְּיוֹם אַף־ יְהוָֽה׃", "unpointed": "בקשו את־ יהוה כל־ ענוי הארץ אשר משפטו פעלו בקשו־ צדק בקשו ענוה אולי תסתרו ביום אף־ יהוה׃"}, "tokens": ["בַּקְּשׁ֤וּ", "אֶת־", "יְהוָה֙", "כָּל־", "עַנְוֵ֣י", "הָאָ֔רֶץ", "אֲשֶׁ֥ר", "מִשְׁפָּט֖וֹ", "פָּעָ֑לוּ", "בַּקְּשׁוּ־", "צֶ֙דֶק֙", "בַּקְּשׁ֣וּ", "עֲנָוָ֔ה", "אוּלַי֙", "תִּסָּ֣תְר֔וּ", "בְּי֖וֹם", "אַף־", "יְהוָֽה׃"], "qere_ketiv": null, "parasha": null, "ref": "Zeph 2:3", "prev_id": "Zeph.2.2", "next_id": "Zeph.2.4"}
{"id": "Zeph.2.4", "book": "Zephaniah", "book_id": "Zeph", "book_he": "צפניה", "chapter": 2, "verse": 4, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כִּ֤י עַזָּה֙ עֲזוּבָ֣ה תִֽהְיֶ֔ה וְאַשְׁקְל֖וֹן לִשְׁמָמָ֑ה אַשְׁדּ֗וֹד בַּֽצָּהֳרַ֙יִם֙ יְגָ֣רְשׁ֔וּהָ וְעֶקְר֖וֹן תֵּעָקֵֽר׃", "pointed": "כִּי עַזָּה עֲזוּבָה תִֽהְיֶה וְאַשְׁקְלוֹן לִשְׁמָמָה אַשְׁדּוֹד בַּֽצָּהֳרַיִם יְגָרְשׁוּהָ וְעֶקְרוֹן תֵּעָקֵֽר׃", "unpointed": "כי עזה עזובה תהיה ואשקלון לשממה אשדוד בצהרים יגרשוה ועקרון תעקר׃"}, "tokens": ["כִּ֤י", "עַזָּה֙", "עֲזוּבָ֣ה", "תִֽהְיֶ֔ה", "וְאַשְׁקְל֖וֹן", "לִשְׁמָמָ֑ה", "אַשְׁדּ֗וֹד", "בַּֽצָּהֳרַ֙יִם֙", "יְגָ֣רְשׁ֔וּהָ", "וְעֶקְר֖וֹן", "תֵּעָקֵֽר׃"], "qere_ketiv": null, "parasha": "setuma", "ref": "Zeph 2:4", "prev_id": "Zeph.2.3", "next_id": "Zeph.2.5"}
{"id": "Zeph.2.5", "book": "Zephaniah", "book_id": "Zeph", "book_he": "צפניה", "chapter": 2, "verse": 5, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "ה֗וֹי יֹֽשְׁבֵ֛י חֶ֥בֶל הַיָּ֖ם גּ֣וֹי כְּרֵתִ֑ים דְּבַר־ יְהוָ֣ה עֲלֵיכֶ֗ם כְּנַ֙עַן֙ אֶ֣רֶץ פְּלִשְׁתִּ֔ים וְהַאֲבַדְתִּ֖יךְ מֵאֵ֥ין יוֹשֵֽׁב׃", "pointed": "הוֹי יֹֽשְׁבֵי חֶבֶל הַיָּם גּוֹי כְּרֵתִים דְּבַר־ יְהוָה עֲלֵיכֶם כְּנַעַן אֶרֶץ פְּלִשְׁתִּים וְהַאֲבַדְתִּיךְ מֵאֵין יוֹשֵֽׁב׃", "unpointed": "הוי ישבי חבל הים גוי כרתים דבר־ יהוה עליכם כנען ארץ פלשתים והאבדתיך מאין יושב׃"}, "tokens": ["ה֗וֹי", "יֹֽשְׁבֵ֛י", "חֶ֥בֶל", "הַיָּ֖ם", "גּ֣וֹי", "כְּרֵתִ֑ים", "דְּבַר־", "יְהוָ֣ה", "עֲלֵיכֶ֗ם", "כְּנַ֙עַן֙", "אֶ֣רֶץ", "פְּלִשְׁתִּ֔ים", "וְהַאֲבַדְתִּ֖יךְ", "מֵאֵ֥ין", "יוֹשֵֽׁב׃"], "qere_ketiv": null, "parasha": null, "ref": "Zeph 2:5", "prev_id": "Zeph.2.4", "next_id": "Zeph.2.6"}
{"id": "Zeph.2.6", "book": "Zephaniah", "book_id": "Zeph", "book_he": "צפניה", "chapter": 2, "verse": 6, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְֽהָיְתָ֞ה חֶ֣בֶל הַיָּ֗ם נְוֺ֛ת כְּרֹ֥ת רֹעִ֖ים וְגִדְר֥וֹת צֹֽאן׃", "pointed": "וְֽהָיְתָה חֶבֶל הַיָּם נְוֺת כְּרֹת רֹעִים וְגִדְרוֹת צֹֽאן׃", "unpointed": "והיתה חבל הים נות כרת רעים וגדרות צאן׃"}, "tokens": ["וְֽהָיְתָ֞ה", "חֶ֣בֶל", "הַיָּ֗ם", "נְוֺ֛ת", "כְּרֹ֥ת", "רֹעִ֖ים", "וְגִדְר֥וֹת", "צֹֽאן׃"], "qere_ketiv": null, "parasha": null, "ref": "Zeph 2:6", "prev_id": "Zeph.2.5", "next_id": "Zeph.2.7"}
{"id": "Zeph.2.7", "book": "Zephaniah", "book_id": "Zeph", "book_he": "צפניה", "chapter": 2, "verse": 7, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְהָ֣יָה חֶ֗בֶל לִשְׁאֵרִ֛ית בֵּ֥ית יְהוּדָ֖ה עֲלֵיהֶ֣ם יִרְע֑וּן בְּבָתֵּ֣י אַשְׁקְל֗וֹן בָּעֶ֙רֶב֙ יִרְבָּצ֔וּן כִּ֧י יִפְקְדֵ֛ם יְהוָ֥ה אֱלֹהֵיהֶ֖ם וְשָׁ֥ב שְׁבִיתָֽם׃", "pointed": "וְהָיָה חֶבֶל לִשְׁאֵרִית בֵּית יְהוּדָה עֲלֵיהֶם יִרְעוּן בְּבָתֵּי אַשְׁקְלוֹן בָּעֶרֶב יִרְבָּצוּן כִּי יִפְקְדֵם יְהוָה אֱלֹהֵיהֶם וְשָׁב שְׁבִיתָֽם׃", "unpointed": "והיה חבל לשארית בית יהודה עליהם ירעון בבתי אשקלון בערב ירבצון כי יפקדם יהוה אלהיהם ושב שביתם׃"}, "tokens": ["וְהָ֣יָה", "חֶ֗בֶל", "לִשְׁאֵרִ֛ית", "בֵּ֥ית", "יְהוּדָ֖ה", "עֲלֵיהֶ֣ם", "יִרְע֑וּן", "בְּבָתֵּ֣י", "אַשְׁקְל֗וֹן", "בָּעֶ֙רֶב֙", "יִרְבָּצ֔וּן", "כִּ֧י", "יִפְקְדֵ֛ם", "יְהוָ֥ה", "אֱלֹהֵיהֶ֖ם", "וְשָׁ֥ב", "שְׁבִיתָֽם׃"], "qere_ketiv": [{"ketiv": "שבותם", "qere": "שְׁבִיתָֽם׃"}], "parasha": null, "ref": "Zeph 2:7", "prev_id": "Zeph.2.6", "next_id": "Zeph.2.8"}
{"id": "Zeph.2.8", "book": "Zephaniah", "book_id": "Zeph", "book_he": "צפניה", "chapter": 2, "verse": 8, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "שָׁמַ֙עְתִּי֙ חֶרְפַּ֣ת מוֹאָ֔ב וְגִדּוּפֵ֖י בְּנֵ֣י עַמּ֑וֹן אֲשֶׁ֤ר חֵֽרְפוּ֙ אֶת־ עַמִּ֔י וַיַּגְדִּ֖ילוּ עַל־ גְּבוּלָֽם׃", "pointed": "שָׁמַעְתִּי חֶרְפַּת מוֹאָב וְגִדּוּפֵי בְּנֵי עַמּוֹן אֲשֶׁר חֵֽרְפוּ אֶת־ עַמִּי וַיַּגְדִּילוּ עַל־ גְּבוּלָֽם׃", "unpointed": "שמעתי חרפת מואב וגדופי בני עמון אשר חרפו את־ עמי ויגדילו על־ גבולם׃"}, "tokens": ["שָׁמַ֙עְתִּי֙", "חֶרְפַּ֣ת", "מוֹאָ֔ב", "וְגִדּוּפֵ֖י", "בְּנֵ֣י", "עַמּ֑וֹן", "אֲשֶׁ֤ר", "חֵֽרְפוּ֙", "אֶת־", "עַמִּ֔י", "וַיַּגְדִּ֖ילוּ", "עַל־", "גְּבוּלָֽם׃"], "qere_ketiv": null, "parasha": null, "ref": "Zeph 2:8", "prev_id": "Zeph.2.7", "next_id": "Zeph.2.9"}
{"id": "Zeph.2.9", "book": "Zephaniah", "book_id": "Zeph", "book_he": "צפניה", "chapter": 2, "verse": 9, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "לָכֵ֣ן חַי־ אָ֡נִי נְאֻם֩ יְהוָ֨ה צְבָא֜וֹת אֱלֹהֵ֣י יִשְׂרָאֵ֗ל כִּֽי־ מוֹאָ֞ב כִּסְדֹ֤ם תִּֽהְיֶה֙ וּבְנֵ֤י עַמּוֹן֙ כַּֽעֲמֹרָ֔ה מִמְשַׁ֥ק חָר֛וּל וּמִכְרֵה־ מֶ֥לַח וּשְׁמָמָ֖ה עַד־ עוֹלָ֑ם שְׁאֵרִ֤ית עַמִּי֙ יְבָזּ֔וּם וְיֶ֥תֶר גּוֹיִ֖י יִנְחָלֽוּם׃", "pointed": "לָכֵן חַי־ אָנִי נְאֻם יְהוָה צְבָאוֹת אֱלֹהֵי יִשְׂרָאֵל כִּֽי־ מוֹאָב כִּסְדֹם תִּֽהְיֶה וּבְנֵי עַמּוֹן כַּֽעֲמֹרָה מִמְשַׁק חָרוּל וּמִכְרֵה־ מֶלַח וּשְׁמָמָה עַד־ עוֹלָם שְׁאֵרִית עַמִּי יְבָזּוּם וְיֶתֶר גּוֹיִי יִנְחָלֽוּם׃", "unpointed": "לכן חי־ אני נאם יהוה צבאות אלהי ישראל כי־ מואב כסדם תהיה ובני עמון כעמרה ממשק חרול ומכרה־ מלח ושממה עד־ עולם שארית עמי יבזום ויתר גויי ינחלום׃"}, "tokens": ["לָכֵ֣ן", "חַי־", "אָ֡נִי", "נְאֻם֩", "יְהוָ֨ה", "צְבָא֜וֹת", "אֱלֹהֵ֣י", "יִשְׂרָאֵ֗ל", "כִּֽי־", "מוֹאָ֞ב", "כִּסְדֹ֤ם", "תִּֽהְיֶה֙", "וּבְנֵ֤י", "עַמּוֹן֙", "כַּֽעֲמֹרָ֔ה", "מִמְשַׁ֥ק", "חָר֛וּל", "וּמִכְרֵה־", "מֶ֥לַח", "וּשְׁמָמָ֖ה", "עַד־", "עוֹלָ֑ם", "שְׁאֵרִ֤ית", "עַמִּי֙", "יְבָזּ֔וּם", "וְיֶ֥תֶר", "גּוֹיִ֖י", "יִנְחָלֽוּם׃"], "qere_ketiv": [{"ketiv": "גוי", "qere": "גּוֹיִ֖י"}], "parasha": null, "ref": "Zeph 2:9", "prev_id": "Zeph.2.8", "next_id": "Zeph.2.10"}
{"id": "Zeph.2.10", "book": "Zephaniah", "book_id": "Zeph", "book_he": "צפניה", "chapter": 2, "verse": 10, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "זֹ֥את לָהֶ֖ם תַּ֣חַת גְּאוֹנָ֑ם כִּ֤י חֵֽרְפוּ֙ וַיַּגְדִּ֔לוּ עַל־ עַ֖ם יְהוָ֥ה צְבָאֽוֹת׃", "pointed": "זֹאת לָהֶם תַּחַת גְּאוֹנָם כִּי חֵֽרְפוּ וַיַּגְדִּלוּ עַל־ עַם יְהוָה צְבָאֽוֹת׃", "unpointed": "זאת להם תחת גאונם כי חרפו ויגדלו על־ עם יהוה צבאות׃"}, "tokens": ["זֹ֥את", "לָהֶ֖ם", "תַּ֣חַת", "גְּאוֹנָ֑ם", "כִּ֤י", "חֵֽרְפוּ֙", "וַיַּגְדִּ֔לוּ", "עַל־", "עַ֖ם", "יְהוָ֥ה", "צְבָאֽוֹת׃"], "qere_ketiv": null, "parasha": null, "ref": "Zeph 2:10", "prev_id": "Zeph.2.9", "next_id": "Zeph.2.11"}
{"id": "Zeph.2.11", "book": "Zephaniah", "book_id": "Zeph", "book_he": "צפניה", "chapter": 2, "verse": 11, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "נוֹרָ֤א יְהוָה֙ עֲלֵיהֶ֔ם כִּ֣י רָזָ֔ה אֵ֖ת כָּל־ אֱלֹהֵ֣י הָאָ֑רֶץ וְיִשְׁתַּֽחֲווּ־ לוֹ֙ אִ֣ישׁ מִמְּקוֹמ֔וֹ כֹּ֖ל אִיֵּ֥י הַגּוֹיִֽם׃", "pointed": "נוֹרָא יְהוָה עֲלֵיהֶם כִּי רָזָה אֵת כָּל־ אֱלֹהֵי הָאָרֶץ וְיִשְׁתַּֽחֲווּ־ לוֹ אִישׁ מִמְּקוֹמוֹ כֹּל אִיֵּי הַגּוֹיִֽם׃", "unpointed": "נורא יהוה עליהם כי רזה את כל־ אלהי הארץ וישתחוו־ לו איש ממקומו כל איי הגוים׃"}, "tokens": ["נוֹרָ֤א", "יְהוָה֙", "עֲלֵיהֶ֔ם", "כִּ֣י", "רָזָ֔ה", "אֵ֖ת", "כָּל־", "אֱלֹהֵ֣י", "הָאָ֑רֶץ", "וְיִשְׁתַּֽחֲווּ־", "לוֹ֙", "אִ֣ישׁ", "מִמְּקוֹמ֔וֹ", "כֹּ֖ל", "אִיֵּ֥י", "הַגּוֹיִֽם׃"], "qere_ketiv": null, "parasha": null, "ref": "Zeph 2:11", "prev_id": "Zeph.2.10", "next_id": "Zeph.2.12"}
{"id": "Zeph.2.12", "book": "Zephaniah", "book_id": "Zeph", "book_he": "צפניה", "chapter": 2, "verse": 12, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "גַּם־ אַתֶּ֣ם כּוּשִׁ֔ים חַֽלְלֵ֥י חַרְבִּ֖י הֵֽמָּה׃", "pointed": "גַּם־ אַתֶּם כּוּשִׁים חַֽלְלֵי חַרְבִּי הֵֽמָּה׃", "unpointed": "גם־ אתם כושים חללי חרבי המה׃"}, "tokens": ["גַּם־", "אַתֶּ֣ם", "כּוּשִׁ֔ים", "חַֽלְלֵ֥י", "חַרְבִּ֖י", "הֵֽמָּה׃"], "qere_ketiv": null, "parasha": null, "ref": "Zeph 2:12", "prev_id": "Zeph.2.11", "next_id": "Zeph.2.13"}
{"id": "Zeph.2.13", "book": "Zephaniah", "book_id": "Zeph", "book_he": "צפניה", "chapter": 2, "verse": 13, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְיֵ֤ט יָדוֹ֙ עַל־ צָפ֔וֹן וִֽיאַבֵּ֖ד אֶת־ אַשּׁ֑וּר וְיָשֵׂ֤ם אֶת־ נִֽינְוֵה֙ לִשְׁמָמָ֔ה צִיָּ֖ה כַּמִּדְבָּֽר׃", "pointed": "וְיֵט יָדוֹ עַל־ צָפוֹן וִֽיאַבֵּד אֶת־ אַשּׁוּר וְיָשֵׂם אֶת־ נִֽינְוֵה לִשְׁמָמָה צִיָּה כַּמִּדְבָּֽר׃", "unpointed": "ויט ידו על־ צפון ויאבד את־ אשור וישם את־ נינוה לשממה ציה כמדבר׃"}, "tokens": ["וְיֵ֤ט", "יָדוֹ֙", "עַל־", "צָפ֔וֹן", "וִֽיאַבֵּ֖ד", "אֶת־", "אַשּׁ֑וּר", "וְיָשֵׂ֤ם", "אֶת־", "נִֽינְוֵה֙", "לִשְׁמָמָ֔ה", "צִיָּ֖ה", "כַּמִּדְבָּֽר׃"], "qere_ketiv": null, "parasha": null, "ref": "Zeph 2:13", "prev_id": "Zeph.2.12", "next_id": "Zeph.2.14"}
{"id": "Zeph.2.14", "book": "Zephaniah", "book_id": "Zeph", "book_he": "צפניה", "chapter": 2, "verse": 14, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְרָבְצ֨וּ בְתוֹכָ֤הּ עֲדָרִים֙ כָּל־ חַיְתוֹ־ ג֔וֹי גַּם־ קָאַת֙ גַּם־ קִפֹּ֔ד בְּכַפְתֹּרֶ֖יהָ יָלִ֑ינוּ ק֠וֹל יְשׁוֹרֵ֤ר בַּֽחַלּוֹן֙ חֹ֣רֶב בַּסַּ֔ף כִּ֥י אַרְזָ֖ה עֵרָֽה׃", "pointed": "וְרָבְצוּ בְתוֹכָהּ עֲדָרִים כָּל־ חַיְתוֹ־ גוֹי גַּם־ קָאַת גַּם־ קִפֹּד בְּכַפְתֹּרֶיהָ יָלִינוּ קוֹל יְשׁוֹרֵר בַּֽחַלּוֹן חֹרֶב בַּסַּף כִּי אַרְזָה עֵרָֽה׃", "unpointed": "ורבצו בתוכה עדרים כל־ חיתו־ גוי גם־ קאת גם־ קפד בכפתריה ילינו קול ישורר בחלון חרב בסף כי ארזה ערה׃"}, "tokens": ["וְרָבְצ֨וּ", "בְתוֹכָ֤הּ", "עֲדָרִים֙", "כָּל־", "חַיְתוֹ־", "ג֔וֹי", "גַּם־", "קָאַת֙", "גַּם־", "קִפֹּ֔ד", "בְּכַפְתֹּרֶ֖יהָ", "יָלִ֑ינוּ", "ק֠וֹל", "יְשׁוֹרֵ֤ר", "בַּֽחַלּוֹן֙", "חֹ֣רֶב", "בַּסַּ֔ף", "כִּ֥י", "אַרְזָ֖ה", "עֵרָֽה׃"], "qere_ketiv": null, "parasha": null, "ref": "Zeph 2:14", "prev_id": "Zeph.2.13", "next_id": "Zeph.2.15"}
{"id": "Zeph.2.15", "book": "Zephaniah", "book_id": "Zeph", "book_he": "צפניה", "chapter": 2, "verse": 15, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "זֹ֞֠cאת הָעִ֤יר הָעַלִּיזָה֙ הַיּוֹשֶׁ֣בֶת לָבֶ֔טַח הָאֹֽמְרָה֙ בִּלְבָבָ֔הּ אֲנִ֖י וְאַפְסִ֣י ע֑וֹד אֵ֣יךְ ׀ הָיְתָ֣ה לְשַׁמָּ֗ה מַרְבֵּץ֙ לַֽחַיָּ֔ה כֹּ֚ל עוֹבֵ֣ר עָלֶ֔יהָ יִשְׁרֹ֖ק יָנִ֥יעַ יָדֽוֹ׃", "pointed": "זֹcאת הָעִיר הָעַלִּיזָה הַיּוֹשֶׁבֶת לָבֶטַח הָאֹֽמְרָה בִּלְבָבָהּ אֲנִי וְאַפְסִי עוֹד אֵיךְ ׀ הָיְתָה לְשַׁמָּה מַרְבֵּץ לַֽחַיָּה כֹּל עוֹבֵר עָלֶיהָ יִשְׁרֹק יָנִיעַ יָדֽוֹ׃", "unpointed": "זcאת העיר העליזה היושבת לבטח האמרה בלבבה אני ואפסי עוד איך ׀ היתה לשמה מרבץ לחיה כל עובר עליה ישרק יניע ידו׃"}, "tokens": ["זֹ֞֠cאת", "הָעִ֤יר", "הָעַלִּיזָה֙", "הַיּוֹשֶׁ֣בֶת", "לָבֶ֔טַח", "הָאֹֽמְרָה֙", "בִּלְבָבָ֔הּ", "אֲנִ֖י", "וְאַפְסִ֣י", "ע֑וֹד", "אֵ֣יךְ ׀", "הָיְתָ֣ה", "לְשַׁמָּ֗ה", "מַרְבֵּץ֙", "לַֽחַיָּ֔ה", "כֹּ֚ל", "עוֹבֵ֣ר", "עָלֶ֔יהָ", "יִשְׁרֹ֖ק", "יָנִ֥יעַ", "יָדֽוֹ׃"], "qere_ketiv": null, "parasha": "setuma", "ref": "Zeph 2:15", "prev_id": "Zeph.2.14", "next_id": "Zeph.3.1"}
{"id": "Zeph.3.1", "book": "Zephaniah", "book_id": "Zeph", "book_he": "צפניה", "chapter": 3, "verse": 1, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "ה֥וֹי מֹרְאָ֖ה וְנִגְאָלָ֑ה הָעִ֖יר הַיּוֹנָֽה׃", "pointed": "הוֹי מֹרְאָה וְנִגְאָלָה הָעִיר הַיּוֹנָֽה׃", "unpointed": "הוי מראה ונגאלה העיר היונה׃"}, "tokens": ["ה֥וֹי", "מֹרְאָ֖ה", "וְנִגְאָלָ֑ה", "הָעִ֖יר", "הַיּוֹנָֽה׃"], "qere_ketiv": null, "parasha": null, "ref": "Zeph 3:1", "prev_id": "Zeph.2.15", "next_id": "Zeph.3.2"}
{"id": "Zeph.3.2", "book": "Zephaniah", "book_id": "Zeph", "book_he": "צפניה", "chapter": 3, "verse": 2, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "לֹ֤א שָֽׁמְעָה֙ בְּק֔וֹל לֹ֥א לָקְחָ֖ה מוּסָ֑ר בַּֽיהוָה֙ לֹ֣א בָטָ֔חָה אֶל־ אֱלֹהֶ֖יהָ לֹ֥א קָרֵֽבָה׃", "pointed": "לֹא שָֽׁמְעָה בְּקוֹל לֹא לָקְחָה מוּסָר בַּֽיהוָה לֹא בָטָחָה אֶל־ אֱלֹהֶיהָ לֹא קָרֵֽבָה׃", "unpointed": "לא שמעה בקול לא לקחה מוסר ביהוה לא בטחה אל־ אלהיה לא קרבה׃"}, "tokens": ["לֹ֤א", "שָֽׁמְעָה֙", "בְּק֔וֹל", "לֹ֥א", "לָקְחָ֖ה", "מוּסָ֑ר", "בַּֽיהוָה֙", "לֹ֣א", "בָטָ֔חָה", "אֶל־", "אֱלֹהֶ֖יהָ", "לֹ֥א", "קָרֵֽבָה׃"], "qere_ketiv": null, "parasha": null, "ref": "Zeph 3:2", "prev_id": "Zeph.3.1", "next_id": "Zeph.3.3"}
{"id": "Zeph.3.3", "book": "Zephaniah", "book_id": "Zeph", "book_he": "צפניה", "chapter": 3, "verse": 3, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "שָׂרֶ֣יהָ בְקִרְבָּ֔הּ אֲרָי֖וֹת שֹֽׁאֲגִ֑ים שֹׁפְטֶ֙יהָ֙ זְאֵ֣בֵי עֶ֔רֶב לֹ֥א גָרְמ֖וּ לַבֹּֽקֶר׃", "pointed": "שָׂרֶיהָ בְקִרְבָּהּ אֲרָיוֹת שֹֽׁאֲגִים שֹׁפְטֶיהָ זְאֵבֵי עֶרֶב לֹא גָרְמוּ לַבֹּֽקֶר׃", "unpointed": "שריה בקרבה אריות שאגים שפטיה זאבי ערב לא גרמו לבקר׃"}, "tokens": ["שָׂרֶ֣יהָ", "בְקִרְבָּ֔הּ", "אֲרָי֖וֹת", "שֹֽׁאֲגִ֑ים", "שֹׁפְטֶ֙יהָ֙", "זְאֵ֣בֵי", "עֶ֔רֶב", "לֹ֥א", "גָרְמ֖וּ", "לַבֹּֽקֶר׃"], "qere_ketiv": null, "parasha": null, "ref": "Zeph 3:3", "prev_id": "Zeph.3.2", "next_id": "Zeph.3.4"}
{"id": "Zeph.3.4", "book": "Zephaniah", "book_id": "Zeph", "book_he": "צפניה", "chapter": 3, "verse": 4, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "נְבִיאֶ֙יהָ֙ פֹּֽחֲזִ֔ים אַנְשֵׁ֖י בֹּֽגְד֑וֹת כֹּהֲנֶ֙יהָ֙ חִלְּלוּ־ קֹ֔דֶשׁ חָמְס֖וּ תּוֹרָֽה׃", "pointed": "נְבִיאֶיהָ פֹּֽחֲזִים אַנְשֵׁי בֹּֽגְדוֹת כֹּהֲנֶיהָ חִלְּלוּ־ קֹדֶשׁ חָמְסוּ תּוֹרָֽה׃", "unpointed": "נביאיה פחזים אנשי בגדות כהניה חללו־ קדש חמסו תורה׃"}, "tokens": ["נְבִיאֶ֙יהָ֙", "פֹּֽחֲזִ֔ים", "אַנְשֵׁ֖י", "בֹּֽגְד֑וֹת", "כֹּהֲנֶ֙יהָ֙", "חִלְּלוּ־", "קֹ֔דֶשׁ", "חָמְס֖וּ", "תּוֹרָֽה׃"], "qere_ketiv": null, "parasha": null, "ref": "Zeph 3:4", "prev_id": "Zeph.3.3", "next_id": "Zeph.3.5"}
{"id": "Zeph.3.5", "book": "Zephaniah", "book_id": "Zeph", "book_he": "צפניה", "chapter": 3, "verse": 5, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "יְהוָ֤ה צַדִּיק֙ בְּקִרְבָּ֔הּ לֹ֥א יַעֲשֶׂ֖ה עַוְלָ֑ה בַּבֹּ֨קֶר בַּבֹּ֜קֶר מִשְׁפָּט֨וֹ יִתֵּ֤ן לָאוֹר֙ לֹ֣א נֶעְדָּ֔ר וְלֹֽא־ יוֹדֵ֥עַ עַוָּ֖ל בֹּֽשֶׁת׃", "pointed": "יְהוָה צַדִּיק בְּקִרְבָּהּ לֹא יַעֲשֶׂה עַוְלָה בַּבֹּקֶר בַּבֹּקֶר מִשְׁפָּטוֹ יִתֵּן לָאוֹר לֹא נֶעְדָּר וְלֹֽא־ יוֹדֵעַ עַוָּל בֹּֽשֶׁת׃", "unpointed": "יהוה צדיק בקרבה לא יעשה עולה בבקר בבקר משפטו יתן לאור לא נעדר ולא־ יודע עול בשת׃"}, "tokens": ["יְהוָ֤ה", "צַדִּיק֙", "בְּקִרְבָּ֔הּ", "לֹ֥א", "יַעֲשֶׂ֖ה", "עַוְלָ֑ה", "בַּבֹּ֨קֶר", "בַּבֹּ֜קֶר", "מִשְׁפָּט֨וֹ", "יִתֵּ֤ן", "לָאוֹר֙", "לֹ֣א", "נֶעְדָּ֔ר", "וְלֹֽא־", "יוֹדֵ֥עַ", "עַוָּ֖ל", "בֹּֽשֶׁת׃"], "qere_ketiv": null, "parasha": null, "ref": "Zeph 3:5", "prev_id": "Zeph.3.4", "next_id": "Zeph.3.6"}
{"id": "Zeph.3.6", "book": "Zephaniah", "book_id": "Zeph", "book_he": "צפניה", "chapter": 3, "verse": 6, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הִכְרַ֣תִּי גוֹיִ֗ם נָשַׁ֙מּוּ֙ פִּנּוֹתָ֔ם הֶחֱרַ֥בְתִּי חֽוּצוֹתָ֖ם מִבְּלִ֣י עוֹבֵ֑ר נִצְדּ֧וּ עָרֵיהֶ֛ם מִבְּלִי־ אִ֖ישׁ מֵאֵ֥ין יוֹשֵֽׁב׃", "pointed": "הִכְרַתִּי גוֹיִם נָשַׁמּוּ פִּנּוֹתָם הֶחֱרַבְתִּי חֽוּצוֹתָם מִבְּלִי עוֹבֵר נִצְדּוּ עָרֵיהֶם מִבְּלִי־ אִישׁ מֵאֵין יוֹשֵֽׁב׃", "unpointed": "הכרתי גוים נשמו פנותם החרבתי חוצותם מבלי עובר נצדו עריהם מבלי־ איש מאין יושב׃"}, "tokens": ["הִכְרַ֣תִּי", "גוֹיִ֗ם", "נָשַׁ֙מּוּ֙", "פִּנּוֹתָ֔ם", "הֶחֱרַ֥בְתִּי", "חֽוּצוֹתָ֖ם", "מִבְּלִ֣י", "עוֹבֵ֑ר", "נִצְדּ֧וּ", "עָרֵיהֶ֛ם", "מִבְּלִי־", "אִ֖ישׁ", "מֵאֵ֥ין", "יוֹשֵֽׁב׃"], "qere_ketiv": null, "parasha": null, "ref": "Zeph 3:6", "prev_id": "Zeph.3.5", "next_id": "Zeph.3.7"}
{"id": "Zeph.3.7", "book": "Zephaniah", "book_id": "Zeph", "book_he": "צפניה", "chapter": 3, "verse": 7, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "אָמַ֜רְתִּי אַךְ־ תִּירְאִ֤י אוֹתִי֙ תִּקְחִ֣י מוּסָ֔ר וְלֹֽא־ יִכָּרֵ֣ת מְעוֹנָ֔הּ כֹּ֥ל אֲשֶׁר־ פָּקַ֖דְתִּי עָלֶ֑יהָ אָכֵן֙ הִשְׁכִּ֣ימוּ הִשְׁחִ֔יתוּ כֹּ֖ל עֲלִילוֹתָֽם׃", "pointed": "אָמַרְתִּי אַךְ־ תִּירְאִי אוֹתִי תִּקְחִי מוּסָר וְלֹֽא־ יִכָּרֵת מְעוֹנָהּ כֹּל אֲשֶׁר־ פָּקַדְתִּי עָלֶיהָ אָכֵן הִשְׁכִּימוּ הִשְׁחִיתוּ כֹּל עֲלִילוֹתָֽם׃", "unpointed": "אמרתי אך־ תיראי אותי תקחי מוסר ולא־ יכרת מעונה כל אשר־ פקדתי עליה אכן השכימו השחיתו כל עלילותם׃"}, "tokens": ["אָמַ֜רְתִּי", "אַךְ־", "תִּירְאִ֤י", "אוֹתִי֙", "תִּקְחִ֣י", "מוּסָ֔ר", "וְלֹֽא־", "יִכָּרֵ֣ת", "מְעוֹנָ֔הּ", "כֹּ֥ל", "אֲשֶׁר־", "פָּקַ֖דְתִּי", "עָלֶ֑יהָ", "אָכֵן֙", "הִשְׁכִּ֣ימוּ", "הִשְׁחִ֔יתוּ", "כֹּ֖ל", "עֲלִילוֹתָֽם׃"], "qere_ketiv": null, "parasha": null, "ref": "Zeph 3:7", "prev_id": "Zeph.3.6", "next_id": "Zeph.3.8"}
{"id": "Zeph.3.8", "book": "Zephaniah", "book_id": "Zeph", "book_he": "צפניה", "chapter": 3, "verse": 8, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "לָכֵ֤ן חַכּוּ־ לִי֙ נְאֻם־ יְהוָ֔ה לְי֖וֹם קוּמִ֣י לְעַ֑ד כִּ֣י מִשְׁפָּטִי֩ לֶאֱסֹ֨ף גּוֹיִ֜ם לְקָבְצִ֣י מַמְלָכ֗וֹת לִשְׁפֹּ֨ךְ עֲלֵיהֶ֤ם זַעְמִי֙ כֹּ֚ל חֲר֣וֹן אַפִּ֔י כִּ֚י בְּאֵ֣שׁ קִנְאָתִ֔י תֵּאָכֵ֖ל כָּל־ הָאָֽרֶץ׃", "pointed": "לָכֵן חַכּוּ־ לִי נְאֻם־ יְהוָה לְיוֹם קוּמִי לְעַד כִּי מִשְׁפָּטִי לֶאֱסֹף גּוֹיִם לְקָבְצִי מַמְלָכוֹת לִשְׁפֹּךְ עֲלֵיהֶם זַעְמִי כֹּל חֲרוֹן אַפִּי כִּי בְּאֵשׁ קִנְאָתִי תֵּאָכֵל כָּל־ הָאָֽרֶץ׃", "unpointed": "לכן חכו־ לי נאם־ יהוה ליום קומי לעד כי משפטי לאסף גוים לקבצי ממלכות לשפך עליהם זעמי כל חרון אפי כי באש קנאתי תאכל כל־ הארץ׃"}, "tokens": ["לָכֵ֤ן", "חַכּוּ־", "לִי֙", "נְאֻם־", "יְהוָ֔ה", "לְי֖וֹם", "קוּמִ֣י", "לְעַ֑ד", "כִּ֣י", "מִשְׁפָּטִי֩", "לֶאֱסֹ֨ף", "גּוֹיִ֜ם", "לְקָבְצִ֣י", "מַמְלָכ֗וֹת", "לִשְׁפֹּ֨ךְ", "עֲלֵיהֶ֤ם", "זַעְמִי֙", "כֹּ֚ל", "חֲר֣וֹן", "אַפִּ֔י", "כִּ֚י", "בְּאֵ֣שׁ", "קִנְאָתִ֔י", "תֵּאָכֵ֖ל", "כָּל־", "הָאָֽרֶץ׃"], "qere_ketiv": null, "parasha": null, "ref": "Zeph 3:8", "prev_id": "Zeph.3.7", "next_id": "Zeph.3.9"}
{"id": "Zeph.3.9", "book": "Zephaniah", "book_id": "Zeph", "book_he": "צפניה", "chapter": 3, "verse": 9, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כִּֽי־ אָ֛ז אֶהְפֹּ֥ךְ אֶל־ עַמִּ֖ים שָׂפָ֣ה בְרוּרָ֑ה לִקְרֹ֤א כֻלָּם֙ בְּשֵׁ֣ם יְהוָ֔ה לְעָבְד֖וֹ שְׁכֶ֥ם אֶחָֽד׃", "pointed": "כִּֽי־ אָז אֶהְפֹּךְ אֶל־ עַמִּים שָׂפָה בְרוּרָה לִקְרֹא כֻלָּם בְּשֵׁם יְהוָה לְעָבְדוֹ שְׁכֶם אֶחָֽד׃", "unpointed": "כי־ אז אהפך אל־ עמים שפה ברורה לקרא כלם בשם יהוה לעבדו שכם אחד׃"}, "tokens": ["כִּֽי־", "אָ֛ז", "אֶהְפֹּ֥ךְ", "אֶל־", "עַמִּ֖ים", "שָׂפָ֣ה", "בְרוּרָ֑ה", "לִקְרֹ֤א", "כֻלָּם֙", "בְּשֵׁ֣ם", "יְהוָ֔ה", "לְעָבְד֖וֹ", "שְׁכֶ֥ם", "אֶחָֽד׃"], "qere_ketiv": null, "parasha": null, "ref": "Zeph 3:9", "prev_id": "Zeph.3.8", "next_id": "Zeph.3.10"}
{"id": "Zeph.3.10", "book": "Zephaniah", "book_id": "Zeph", "book_he": "צפניה", "chapter": 3, "verse": 10, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "מֵעֵ֖בֶר לְנַֽהֲרֵי־ כ֑וּשׁ עֲתָרַי֙ בַּת־ פוּצַ֔י יוֹבִל֖וּן מִנְחָתִֽי׃", "pointed": "מֵעֵבֶר לְנַֽהֲרֵי־ כוּשׁ עֲתָרַי בַּת־ פוּצַי יוֹבִלוּן מִנְחָתִֽי׃", "unpointed": "מעבר לנהרי־ כוש עתרי בת־ פוצי יובלון מנחתי׃"}, "tokens": ["מֵעֵ֖בֶר", "לְנַֽהֲרֵי־", "כ֑וּשׁ", "עֲתָרַי֙", "בַּת־", "פוּצַ֔י", "יוֹבִל֖וּן", "מִנְחָתִֽי׃"], "qere_ketiv": null, "parasha": null, "ref": "Zeph 3:10", "prev_id": "Zeph.3.9", "next_id": "Zeph.3.11"}
{"id": "Zeph.3.11", "book": "Zephaniah", "book_id": "Zeph", "book_he": "צפניה", "chapter": 3, "verse": 11, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "בַּיּ֣וֹם הַה֗וּא לֹ֤א תֵב֙וֹשִׁי֙ מִכֹּ֣ל עֲלִילֹתַ֔יִךְ אֲשֶׁ֥ר פָּשַׁ֖עַתְּ בִּ֑י כִּי־ אָ֣ז ׀ אָסִ֣יר מִקִּרְבֵּ֗ךְ עַלִּיזֵי֙ גַּאֲוָתֵ֔ךְ וְלֹֽא־ תוֹסִ֧פִי לְגָבְהָ֛ה ע֖וֹד בְּהַ֥ר קָדְשִֽׁי׃", "pointed": "בַּיּוֹם הַהוּא לֹא תֵבוֹשִׁי מִכֹּל עֲלִילֹתַיִךְ אֲשֶׁר פָּשַׁעַתְּ בִּי כִּי־ אָז ׀ אָסִיר מִקִּרְבֵּךְ עַלִּיזֵי גַּאֲוָתֵךְ וְלֹֽא־ תוֹסִפִי לְגָבְהָה עוֹד בְּהַר קָדְשִֽׁי׃", "unpointed": "ביום ההוא לא תבושי מכל עלילתיך אשר פשעת בי כי־ אז ׀ אסיר מקרבך עליזי גאותך ולא־ תוספי לגבהה עוד בהר קדשי׃"}, "tokens": ["בַּיּ֣וֹם", "הַה֗וּא", "לֹ֤א", "תֵב֙וֹשִׁי֙", "מִכֹּ֣ל", "עֲלִילֹתַ֔יִךְ", "אֲשֶׁ֥ר", "פָּשַׁ֖עַתְּ", "בִּ֑י", "כִּי־", "אָ֣ז ׀", "אָסִ֣יר", "מִקִּרְבֵּ֗ךְ", "עַלִּיזֵי֙", "גַּאֲוָתֵ֔ךְ", "וְלֹֽא־", "תוֹסִ֧פִי", "לְגָבְהָ֛ה", "ע֖וֹד", "בְּהַ֥ר", "קָדְשִֽׁי׃"], "qere_ketiv": null, "parasha": null, "ref": "Zeph 3:11", "prev_id": "Zeph.3.10", "next_id": "Zeph.3.12"}
{"id": "Zeph.3.12", "book": "Zephaniah", "book_id": "Zeph", "book_he": "צפניה", "chapter": 3, "verse": 12, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְהִשְׁאַרְתִּ֣י בְקִרְבֵּ֔ךְ עַ֥ם עָנִ֖י וָדָ֑ל וְחָס֖וּ בְּשֵׁ֥ם יְהוָֽה׃", "pointed": "וְהִשְׁאַרְתִּי בְקִרְבֵּךְ עַם עָנִי וָדָל וְחָסוּ בְּשֵׁם יְהוָֽה׃", "unpointed": "והשארתי בקרבך עם עני ודל וחסו בשם יהוה׃"}, "tokens": ["וְהִשְׁאַרְתִּ֣י", "בְקִרְבֵּ֔ךְ", "עַ֥ם", "עָנִ֖י", "וָדָ֑ל", "וְחָס֖וּ", "בְּשֵׁ֥ם", "יְהוָֽה׃"], "qere_ketiv": null, "parasha": null, "ref": "Zeph 3:12", "prev_id": "Zeph.3.11", "next_id": "Zeph.3.13"}
{"id": "Zeph.3.13", "book": "Zephaniah", "book_id": "Zeph", "book_he": "צפניה", "chapter": 3, "verse": 13, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "שְׁאֵרִ֨ית יִשְׂרָאֵ֜ל לֹֽא־ יַעֲשׂ֤וּ עַוְלָה֙ וְלֹא־ יְדַבְּר֣וּ כָזָ֔ב וְלֹֽא־ יִמָּצֵ֥א בְּפִיהֶ֖ם לְשׁ֣וֹן תַּרְמִ֑ית כִּֽי־ הֵ֛מָּה יִרְע֥וּ וְרָבְצ֖וּ וְאֵ֥ין מַחֲרִֽיד׃", "pointed": "שְׁאֵרִית יִשְׂרָאֵל לֹֽא־ יַעֲשׂוּ עַוְלָה וְלֹא־ יְדַבְּרוּ כָזָב וְלֹֽא־ יִמָּצֵא בְּפִיהֶם לְשׁוֹן תַּרְמִית כִּֽי־ הֵמָּה יִרְעוּ וְרָבְצוּ וְאֵין מַחֲרִֽיד׃", "unpointed": "שארית ישראל לא־ יעשו עולה ולא־ ידברו כזב ולא־ ימצא בפיהם לשון תרמית כי־ המה ירעו ורבצו ואין מחריד׃"}, "tokens": ["שְׁאֵרִ֨ית", "יִשְׂרָאֵ֜ל", "לֹֽא־", "יַעֲשׂ֤וּ", "עַוְלָה֙", "וְלֹא־", "יְדַבְּר֣וּ", "כָזָ֔ב", "וְלֹֽא־", "יִמָּצֵ֥א", "בְּפִיהֶ֖ם", "לְשׁ֣וֹן", "תַּרְמִ֑ית", "כִּֽי־", "הֵ֛מָּה", "יִרְע֥וּ", "וְרָבְצ֖וּ", "וְאֵ֥ין", "מַחֲרִֽיד׃"], "qere_ketiv": null, "parasha": "setuma", "ref": "Zeph 3:13", "prev_id": "Zeph.3.12", "next_id": "Zeph.3.14"}
{"id": "Zeph.3.14", "book": "Zephaniah", "book_id": "Zeph", "book_he": "צפניה", "chapter": 3, "verse": 14, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "רָנִּי֙ בַּת־ צִיּ֔וֹן הָרִ֖יעוּ יִשְׂרָאֵ֑ל שִׂמְחִ֤י וְעָלְזִי֙ בְּכָל־ לֵ֔ב בַּ֖ת יְרוּשָׁלָֽ͏ִם׃", "pointed": "רָנִּי בַּת־ צִיּוֹן הָרִיעוּ יִשְׂרָאֵל שִׂמְחִי וְעָלְזִי בְּכָל־ לֵב בַּת יְרוּשָׁלִָֽם׃", "unpointed": "רני בת־ ציון הריעו ישראל שמחי ועלזי בכל־ לב בת ירושלם׃"}, "tokens": ["רָנִּי֙", "בַּת־", "צִיּ֔וֹן", "הָרִ֖יעוּ", "יִשְׂרָאֵ֑ל", "שִׂמְחִ֤י", "וְעָלְזִי֙", "בְּכָל־", "לֵ֔ב", "בַּ֖ת", "יְרוּשָׁלָֽ͏ִם׃"], "qere_ketiv": null, "parasha": null, "ref": "Zeph 3:14", "prev_id": "Zeph.3.13", "next_id": "Zeph.3.15"}
{"id": "Zeph.3.15", "book": "Zephaniah", "book_id": "Zeph", "book_he": "צפניה", "chapter": 3, "verse": 15, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הֵסִ֤יר יְהוָה֙ מִשְׁפָּטַ֔יִךְ פִּנָּ֖ה אֹֽיְבֵ֑ךְ מֶ֣לֶךְ יִשְׂרָאֵ֤ל ׀ יְהוָה֙ בְּקִרְבֵּ֔ךְ לֹא־ תִֽירְאִ֥י רָ֖ע עֽוֹד׃", "pointed": "הֵסִיר יְהוָה מִשְׁפָּטַיִךְ פִּנָּה אֹֽיְבֵךְ מֶלֶךְ יִשְׂרָאֵל ׀ יְהוָה בְּקִרְבֵּךְ לֹא־ תִֽירְאִי רָע עֽוֹד׃", "unpointed": "הסיר יהוה משפטיך פנה איבך מלך ישראל ׀ יהוה בקרבך לא־ תיראי רע עוד׃"}, "tokens": ["הֵסִ֤יר", "יְהוָה֙", "מִשְׁפָּטַ֔יִךְ", "פִּנָּ֖ה", "אֹֽיְבֵ֑ךְ", "מֶ֣לֶךְ", "יִשְׂרָאֵ֤ל ׀", "יְהוָה֙", "בְּקִרְבֵּ֔ךְ", "לֹא־", "תִֽירְאִ֥י", "רָ֖ע", "עֽוֹד׃"], "qere_ketiv": null, "parasha": null, "ref": "Zeph 3:15", "prev_id": "Zeph.3.14", "next_id": "Zeph.3.16"}
{"id": "Zeph.3.16", "book": "Zephaniah", "book_id": "Zeph", "book_he": "צפניה", "chapter": 3, "verse": 16, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "בַּיּ֣וֹם הַה֔וּא יֵאָמֵ֥ר לִירֽוּשָׁלַ֖͏ִם אַל־ תִּירָ֑אִי צִיּ֖וֹן אַל־ יִרְפּ֥וּ יָדָֽיִךְ׃", "pointed": "בַּיּוֹם הַהוּא יֵאָמֵר לִירֽוּשָׁלִַם אַל־ תִּירָאִי צִיּוֹן אַל־ יִרְפּוּ יָדָֽיִךְ׃", "unpointed": "ביום ההוא יאמר לירושלם אל־ תיראי ציון אל־ ירפו ידיך׃"}, "tokens": ["בַּיּ֣וֹם", "הַה֔וּא", "יֵאָמֵ֥ר", "לִירֽוּשָׁלַ֖͏ִם", "אַל־", "תִּירָ֑אִי", "צִיּ֖וֹן", "אַל־", "יִרְפּ֥וּ", "יָדָֽיִךְ׃"], "qere_ketiv": null, "parasha": null, "ref": "Zeph 3:16", "prev_id": "Zeph.3.15", "next_id": "Zeph.3.17"}
{"id": "Zeph.3.17", "book": "Zephaniah", "book_id": "Zeph", "book_he": "צפניה", "chapter": 3, "verse": 17, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "יְהוָ֧ה אֱלֹהַ֛יִךְ בְּקִרְבֵּ֖ך גִּבּ֣וֹר יוֹשִׁ֑יעַ יָשִׂ֨ישׂ עָלַ֜יִךְ בְּשִׂמְחָ֗ה יַחֲרִישׁ֙ בְּאַ֣הֲבָת֔וֹ יָגִ֥יל עָלַ֖יִךְ בְּרִנָּֽה׃", "pointed": "יְהוָה אֱלֹהַיִךְ בְּקִרְבֵּך גִּבּוֹר יוֹשִׁיעַ יָשִׂישׂ עָלַיִךְ בְּשִׂמְחָה יַחֲרִישׁ בְּאַהֲבָתוֹ יָגִיל עָלַיִךְ בְּרִנָּֽה׃", "unpointed": "יהוה אלהיך בקרבך גבור יושיע ישיש עליך בשמחה יחריש באהבתו יגיל עליך ברנה׃"}, "tokens": ["יְהוָ֧ה", "אֱלֹהַ֛יִךְ", "בְּקִרְבֵּ֖ך", "גִּבּ֣וֹר", "יוֹשִׁ֑יעַ", "יָשִׂ֨ישׂ", "עָלַ֜יִךְ", "בְּשִׂמְחָ֗ה", "יַחֲרִישׁ֙", "בְּאַ֣הֲבָת֔וֹ", "יָגִ֥יל", "עָלַ֖יִךְ", "בְּרִנָּֽה׃"], "qere_ketiv": null, "parasha": null, "ref": "Zeph 3:17", "prev_id": "Zeph.3.16", "next_id": "Zeph.3.18"}
{"id": "Zeph.3.18", "book": "Zephaniah", "book_id": "Zeph", "book_he": "צפניה", "chapter": 3, "verse": 18, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "נוּגֵ֧י מִמּוֹעֵ֛ד אָסַ֖פְתִּי מִמֵּ֣ךְ הָי֑וּ מַשְׂאֵ֥ת עָלֶ֖יהָ חֶרְפָּֽה׃", "pointed": "נוּגֵי מִמּוֹעֵד אָסַפְתִּי מִמֵּךְ הָיוּ מַשְׂאֵת עָלֶיהָ חֶרְפָּֽה׃", "unpointed": "נוגי ממועד אספתי ממך היו משאת עליה חרפה׃"}, "tokens": ["נוּגֵ֧י", "מִמּוֹעֵ֛ד", "אָסַ֖פְתִּי", "מִמֵּ֣ךְ", "הָי֑וּ", "מַשְׂאֵ֥ת", "עָלֶ֖יהָ", "חֶרְפָּֽה׃"], "qere_ketiv": null, "parasha": null, "ref": "Zeph 3:18", "prev_id": "Zeph.3.17", "next_id": "Zeph.3.19"}
{"id": "Zeph.3.19", "book": "Zephaniah", "book_id": "Zeph", "book_he": "צפניה", "chapter": 3, "verse": 19, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הִנְנִ֥י עֹשֶׂ֛ה אֶת־ כָּל־ מְעַנַּ֖יִךְ בָּעֵ֣ת הַהִ֑יא וְהוֹשַׁעְתִּ֣י אֶת־ הַצֹּלֵעָ֗ה וְהַנִּדָּחָה֙ אֲקַבֵּ֔ץ וְשַׂמְתִּים֙ לִתְהִלָּ֣ה וּלְשֵׁ֔ם בְּכָל־ הָאָ֖רֶץ בָּשְׁתָּֽם׃", "pointed": "הִנְנִי עֹשֶׂה אֶת־ כָּל־ מְעַנַּיִךְ בָּעֵת הַהִיא וְהוֹשַׁעְתִּי אֶת־ הַצֹּלֵעָה וְהַנִּדָּחָה אֲקַבֵּץ וְשַׂמְתִּים לִתְהִלָּה וּלְשֵׁם בְּכָל־ הָאָרֶץ בָּשְׁתָּֽם׃", "unpointed": "הנני עשה את־ כל־ מעניך בעת ההיא והושעתי את־ הצלעה והנדחה אקבץ ושמתים לתהלה ולשם בכל־ הארץ בשתם׃"}, "tokens": ["הִנְנִ֥י", "עֹשֶׂ֛ה", "אֶת־", "כָּל־", "מְעַנַּ֖יִךְ", "בָּעֵ֣ת", "הַהִ֑יא", "וְהוֹשַׁעְתִּ֣י", "אֶת־", "הַצֹּלֵעָ֗ה", "וְהַנִּדָּחָה֙", "אֲקַבֵּ֔ץ", "וְשַׂמְתִּים֙", "לִתְהִלָּ֣ה", "וּלְשֵׁ֔ם", "בְּכָל־", "הָאָ֖רֶץ", "בָּשְׁתָּֽם׃"], "qere_ketiv": null, "parasha": null, "ref": "Zeph 3:19", "prev_id": "Zeph.3.18", "next_id": "Zeph.3.20"}
{"id": "Zeph.3.20", "book": "Zephaniah", "book_id": "Zeph", "book_he": "צפניה", "chapter": 3, "verse": 20, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "בָּעֵ֤ת הַהִיא֙ אָבִ֣יא אֶתְכֶ֔ם וּבָעֶ֖ת קַבְּצִ֣י אֶתְכֶ֑ם כִּֽי־ אֶתֵּ֨ן אֶתְכֶ֜ם לְשֵׁ֣ם וְלִתְהִלָּ֗ה בְּכֹל֙ עַמֵּ֣י הָאָ֔רֶץ בְּשׁוּבִ֧י אֶת־ שְׁבוּתֵיכֶ֛ם לְעֵינֵיכֶ֖ם אָמַ֥ר יְהוָֽה׃", "pointed": "בָּעֵת הַהִיא אָבִיא אֶתְכֶם וּבָעֶת קַבְּצִי אֶתְכֶם כִּֽי־ אֶתֵּן אֶתְכֶם לְשֵׁם וְלִתְהִלָּה בְּכֹל עַמֵּי הָאָרֶץ בְּשׁוּבִי אֶת־ שְׁבוּתֵיכֶם לְעֵינֵיכֶם אָמַר יְהוָֽה׃", "unpointed": "בעת ההיא אביא אתכם ובעת קבצי אתכם כי־ אתן אתכם לשם ולתהלה בכל עמי הארץ בשובי את־ שבותיכם לעיניכם אמר יהוה׃"}, "tokens": ["בָּעֵ֤ת", "הַהִיא֙", "אָבִ֣יא", "אֶתְכֶ֔ם", "וּבָעֶ֖ת", "קַבְּצִ֣י", "אֶתְכֶ֑ם", "כִּֽי־", "אֶתֵּ֨ן", "אֶתְכֶ֜ם", "לְשֵׁ֣ם", "וְלִתְהִלָּ֗ה", "בְּכֹל֙", "עַמֵּ֣י", "הָאָ֔רֶץ", "בְּשׁוּבִ֧י", "אֶת־", "שְׁבוּתֵיכֶ֛ם", "לְעֵינֵיכֶ֖ם", "אָמַ֥ר", "יְהוָֽה׃"], "qere_ketiv": null, "parasha": null, "ref": "Zeph 3:20", "prev_id": "Zeph.3.19"}
