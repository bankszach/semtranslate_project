{"id": "Nah.1.1", "book": "Nahum", "book_id": "Nah", "book_he": "נחום", "chapter": 1, "verse": 1, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "מַשָּׂ֖א נִֽינְוֵ֑ה סֵ֧פֶר חֲז֛וֹן נַח֖וּם הָאֶלְקֹשִֽׁי׃", "pointed": "מַשָּׂא נִֽינְוֵה סֵפֶר חֲזוֹן נַחוּם הָאֶלְקֹשִֽׁי׃", "unpointed": "משא נינוה ספר חזון נחום האלקשי׃"}, "tokens": ["מַשָּׂ֖א", "נִֽינְוֵ֑ה", "סֵ֧פֶר", "חֲז֛וֹן", "נַח֖וּם", "הָאֶלְקֹשִֽׁי׃"], "qere_ketiv": null, "parasha": null, "ref": "Nah 1:1", "next_id": "Nah.1.2"}
{"id": "Nah.1.2", "book": "Nahum", "book_id": "Nah", "book_he": "נחום", "chapter": 1, "verse": 2, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "אֵ֣ל קַנּ֤וֹא וְנֹקֵם֙ יְהוָ֔ה נֹקֵ֥ם יְהוָ֖ה וּבַ֣עַל חֵמָ֑ה נֹקֵ֤ם יְהוָה֙ לְצָרָ֔יו וְנוֹטֵ֥ר ה֖וּא לְאֹיְבָֽיו׃", "pointed": "אֵל קַנּוֹא וְנֹקֵם יְהוָה נֹקֵם יְהוָה וּבַעַל חֵמָה נֹקֵם יְהוָה לְצָרָיו וְנוֹטֵר הוּא לְאֹיְבָֽיו׃", "unpointed": "אל קנוא ונקם יהוה נקם יהוה ובעל חמה נקם יהוה לצריו ונוטר הוא לאיביו׃"}, "tokens": ["אֵ֣ל", "קַנּ֤וֹא", "וְנֹקֵם֙", "יְהוָ֔ה", "נֹקֵ֥ם", "יְהוָ֖ה", "וּבַ֣עַל", "חֵמָ֑ה", "נֹקֵ֤ם", "יְהוָה֙", "לְצָרָ֔יו", "וְנוֹטֵ֥ר", "ה֖וּא", "לְאֹיְבָֽיו׃"], "qere_ketiv": null, "parasha": null, "ref": "Nah 1:2", "prev_id": "Nah.1.1", "next_id": "Nah.1.3"}
{"id": "Nah.1.3", "book": "Nahum", "book_id": "Nah", "book_he": "נחום", "chapter": 1, "verse": 3, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "יְהֹוָ֗ה אֶ֤רֶךְ אַפַּ֙יִם֙ וּגְדָל־ כֹּ֔חַ וְנַקֵּ֖ה לֹ֣א יְנַקֶּ֑ה יְהוָ֗ה בְּסוּפָ֤ה וּבִשְׂעָרָה֙ דַּרְכּ֔וֹ וְעָנָ֖ן אֲבַ֥ק רַגְלָֽיו׃", "pointed": "יְהֹוָה אֶרֶךְ אַפַּיִם וּגְדָל־ כֹּחַ וְנַקֵּה לֹא יְנַקֶּה יְהוָה בְּסוּפָה וּבִשְׂעָרָה דַּרְכּוֹ וְעָנָן אֲבַק רַגְלָֽיו׃", "unpointed": "יהוה ארך אפים וגדל־ כח ונקה לא ינקה יהוה בסופה ובשערה דרכו וענן אבק רגליו׃"}, "tokens": ["יְהֹוָ֗ה", "אֶ֤רֶךְ", "אַפַּ֙יִם֙", "וּגְדָל־", "כֹּ֔חַ", "וְנַקֵּ֖ה", "לֹ֣א", "יְנַקֶּ֑ה", "יְהוָ֗ה", "בְּסוּפָ֤ה", "וּבִשְׂעָרָה֙", "דַּרְכּ֔וֹ", "וְעָנָ֖ן", "אֲבַ֥ק", "רַגְלָֽיו׃"], "qere_ketiv": [{"ketiv": "וגדול־", "qere": "וּגְדָל־"}], "parasha": null, "ref": "Nah 1:3", "prev_id": "Nah.1.2", "next_id": "Nah.1.4"}
{"id": "Nah.1.4", "book": "Nahum", "book_id": "Nah", "book_he": "נחום", "chapter": 1, "verse": 4, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "גּוֹעֵ֤ר בַּיָּם֙ וַֽיַּבְּשֵׁ֔הוּ וְכָל־ הַנְּהָר֖וֹת הֶֽחֱרִ֑יב אֻמְלַ֤ל בָּשָׁן֙ וְכַרְמֶ֔ל וּפֶ֥רַח לְבָנ֖וֹן אֻמְלָֽל׃", "pointed": "גּוֹעֵר בַּיָּם וַֽיַּבְּשֵׁהוּ וְכָל־ הַנְּהָרוֹת הֶֽחֱרִיב אֻמְלַל בָּשָׁן וְכַרְמֶל וּפֶרַח לְבָנוֹן אֻמְלָֽל׃", "unpointed": "גוער בים ויבשהו וכל־ הנהרות החריב אמלל בשן וכרמל ופרח לבנון אמלל׃"}, "tokens": ["גּוֹעֵ֤ר", "בַּיָּם֙", "וַֽיַּבְּשֵׁ֔הוּ", "וְכָל־", "הַנְּהָר֖וֹת", "הֶֽחֱרִ֑יב", "אֻמְלַ֤ל", "בָּשָׁן֙", "וְכַרְמֶ֔ל", "וּפֶ֥רַח", "לְבָנ֖וֹן", "אֻמְלָֽל׃"], "qere_ketiv": null, "parasha": null, "ref": "Nah 1:4", "prev_id": "Nah.1.3", "next_id": "Nah.1.5"}
{"id": "Nah.1.5", "book": "Nahum", "book_id": "Nah", "book_he": "נחום", "chapter": 1, "verse": 5, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הָרִים֙ רָעֲשׁ֣וּ מִמֶּ֔נּוּ וְהַגְּבָע֖וֹת הִתְמֹגָ֑גוּ וַתִּשָּׂ֤א הָאָ֙רֶץ֙ מִפָּנָ֔יו וְתֵבֵ֖ל וְכָל־ יֹ֥שְׁבֵי בָֽהּ׃", "pointed": "הָרִים רָעֲשׁוּ מִמֶּנּוּ וְהַגְּבָעוֹת הִתְמֹגָגוּ וַתִּשָּׂא הָאָרֶץ מִפָּנָיו וְתֵבֵל וְכָל־ יֹשְׁבֵי בָֽהּ׃", "unpointed": "הרים רעשו ממנו והגבעות התמגגו ותשא הארץ מפניו ותבל וכל־ ישבי בה׃"}, "tokens": ["הָרִים֙", "רָעֲשׁ֣וּ", "מִמֶּ֔נּוּ", "וְהַגְּבָע֖וֹת", "הִתְמֹגָ֑גוּ", "וַתִּשָּׂ֤א", "הָאָ֙רֶץ֙", "מִפָּנָ֔יו", "וְתֵבֵ֖ל", "וְכָל־", "יֹ֥שְׁבֵי", "בָֽהּ׃"], "qere_ketiv": null, "parasha": null, "ref": "Nah 1:5", "prev_id": "Nah.1.4", "next_id": "Nah.1.6"}
{"id": "Nah.1.6", "book": "Nahum", "book_id": "Nah", "book_he": "נחום", "chapter": 1, "verse": 6, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "לִפְנֵ֤י זַעְמוֹ֙ מִ֣י יַֽעֲמ֔וֹד וּמִ֥י יָק֖וּם בַּחֲר֣וֹן אַפּ֑וֹ חֲמָתוֹ֙ נִתְּכָ֣ה כָאֵ֔שׁ וְהַצֻּרִ֖ים נִתְּצ֥וּ מִמֶּֽנּוּ׃", "pointed": "לִפְנֵי זַעְמוֹ מִי יַֽעֲמוֹד וּמִי יָקוּם בַּחֲרוֹן אַפּוֹ חֲמָתוֹ נִתְּכָה כָאֵשׁ וְהַצֻּרִים נִתְּצוּ מִמֶּֽנּוּ׃", "unpointed": "לפני זעמו מי יעמוד ומי יקום בחרון אפו חמתו נתכה כאש והצרים נתצו ממנו׃"}, "tokens": ["לִפְנֵ֤י", "זַעְמוֹ֙", "מִ֣י", "יַֽעֲמ֔וֹד", "וּמִ֥י", "יָק֖וּם", "בַּחֲר֣וֹן", "אַפּ֑וֹ", "חֲמָתוֹ֙", "נִתְּכָ֣ה", "כָאֵ֔שׁ", "וְהַצֻּרִ֖ים", "נִתְּצ֥וּ", "מִמֶּֽנּוּ׃"], "qere_ketiv": null, "parasha": null, "ref": "Nah 1:6", "prev_id": "Nah.1.5", "next_id": "Nah.1.7"}
{"id": "Nah.1.7", "book": "Nahum", "book_id": "Nah", "book_he": "נחום", "chapter": 1, "verse": 7, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "ט֣וֹב יְהוָ֔ה לְמָע֖וֹז בְּי֣וֹם צָרָ֑ה וְיֹדֵ֖עַ חֹ֥סֵי בֽוֹ׃", "pointed": "טוֹב יְהוָה לְמָעוֹז בְּיוֹם צָרָה וְיֹדֵעַ חֹסֵי בֽוֹ׃", "unpointed": "טוב יהוה למעוז ביום צרה וידע חסי בו׃"}, "tokens": ["ט֣וֹב", "יְהוָ֔ה", "לְמָע֖וֹז", "בְּי֣וֹם", "צָרָ֑ה", "וְיֹדֵ֖עַ", "חֹ֥סֵי", "בֽוֹ׃"], "qere_ketiv": null, "parasha": null, "ref": "Nah 1:7", "prev_id": "Nah.1.6", "next_id": "Nah.1.8"}
{"id": "Nah.1.8", "book": "Nahum", "book_id": "Nah", "book_he": "נחום", "chapter": 1, "verse": 8, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וּבְשֶׁ֣טֶף עֹבֵ֔ר כָּלָ֖ה יַעֲשֶׂ֣ה מְקוֹמָ֑הּ וְאֹיְבָ֖יו יְרַדֶּף־ חֹֽשֶׁךְ׃", "pointed": "וּבְשֶׁטֶף עֹבֵר כָּלָה יַעֲשֶׂה מְקוֹמָהּ וְאֹיְבָיו יְרַדֶּף־ חֹֽשֶׁךְ׃", "unpointed": "ובשטף עבר כלה יעשה מקומה ואיביו ירדף־ חשך׃"}, "tokens": ["וּבְשֶׁ֣טֶף", "עֹבֵ֔ר", "כָּלָ֖ה", "יַעֲשֶׂ֣ה", "מְקוֹמָ֑הּ", "וְאֹיְבָ֖יו", "יְרַדֶּף־", "חֹֽשֶׁךְ׃"], "qere_ketiv": null, "parasha": null, "ref": "Nah 1:8", "prev_id": "Nah.1.7", "next_id": "Nah.1.9"}
{"id": "Nah.1.9", "book": "Nahum", "book_id": "Nah", "book_he": "נחום", "chapter": 1, "verse": 9, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "מַה־ תְּחַשְּׁבוּן֙ אֶל־ יְהוָ֔ה כָּלָ֖ה ה֣וּא עֹשֶׂ֑ה לֹֽא־ תָק֥וּם פַּעֲמַ֖יִם צָרָֽה׃", "pointed": "מַה־ תְּחַשְּׁבוּן אֶל־ יְהוָה כָּלָה הוּא עֹשֶׂה לֹֽא־ תָקוּם פַּעֲמַיִם צָרָֽה׃", "unpointed": "מה־ תחשבון אל־ יהוה כלה הוא עשה לא־ תקום פעמים צרה׃"}, "tokens": ["מַה־", "תְּחַשְּׁבוּן֙", "אֶל־", "יְהוָ֔ה", "כָּלָ֖ה", "ה֣וּא", "עֹשֶׂ֑ה", "לֹֽא־", "תָק֥וּם", "פַּעֲמַ֖יִם", "צָרָֽה׃"], "qere_ketiv": null, "parasha": null, "ref": "Nah 1:9", "prev_id": "Nah.1.8", "next_id": "Nah.1.10"}
{"id": "Nah.1.10", "book": "Nahum", "book_id": "Nah", "book_he": "נחום", "chapter": 1, "verse": 10, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כִּ֚י עַד־ סִירִ֣ים סְבֻכִ֔ים וּכְסָבְאָ֖ם סְבוּאִ֑ים אֻ֨כְּל֔וּ כְּקַ֥שׁ יָבֵ֖שׁ מָלֵֽא׃", "pointed": "כִּי עַד־ סִירִים סְבֻכִים וּכְסָבְאָם סְבוּאִים אֻכְּלוּ כְּקַשׁ יָבֵשׁ מָלֵֽא׃", "unpointed": "כי עד־ סירים סבכים וכסבאם סבואים אכלו כקש יבש מלא׃"}, "tokens": ["כִּ֚י", "עַד־", "סִירִ֣ים", "סְבֻכִ֔ים", "וּכְסָבְאָ֖ם", "סְבוּאִ֑ים", "אֻ֨כְּל֔וּ", "כְּקַ֥שׁ", "יָבֵ֖שׁ", "מָלֵֽא׃"], "qere_ketiv": null, "parasha": null, "ref": "Nah 1:10", "prev_id": "Nah.1.9", "next_id": "Nah.1.11"}
{"id": "Nah.1.11", "book": "Nahum", "book_id": "Nah", "book_he": "נחום", "chapter": 1, "verse": 11, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "מִמֵּ֣ךְ יָצָ֔א חֹשֵׁ֥ב עַל־ יְהוָ֖ה רָעָ֑ה יֹעֵ֖ץ בְּלִיָּֽעַל׃", "pointed": "מִמֵּךְ יָצָא חֹשֵׁב עַל־ יְהוָה רָעָה יֹעֵץ בְּלִיָּֽעַל׃", "unpointed": "ממך יצא חשב על־ יהוה רעה יעץ בליעל׃"}, "tokens": ["מִמֵּ֣ךְ", "יָצָ֔א", "חֹשֵׁ֥ב", "עַל־", "יְהוָ֖ה", "רָעָ֑ה", "יֹעֵ֖ץ", "בְּלִיָּֽעַל׃"], "qere_ketiv": null, "parasha": "setuma", "ref": "Nah 1:11", "prev_id": "Nah.1.10", "next_id": "Nah.1.12"}
{"id": "Nah.1.12", "book": "Nahum", "book_id": "Nah", "book_he": "נחום", "chapter": 1, "verse": 12, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כֹּ֣ה ׀ אָמַ֣ר יְהוָ֗ה אִם־ שְׁלֵמִים֙ וְכֵ֣ן רַבִּ֔ים וְכֵ֥ן נָגֹ֖זּוּ וְעָבָ֑ר וְעִ֨נִּתִ֔ךְ לֹ֥א אֲעַנֵּ֖ךְ עֽוֹד׃", "pointed": "כֹּה ׀ אָמַר יְהוָה אִם־ שְׁלֵמִים וְכֵן רַבִּים וְכֵן נָגֹזּוּ וְעָבָר וְעִנִּתִךְ לֹא אֲעַנֵּךְ עֽוֹד׃", "unpointed": "כה ׀ אמר יהוה אם־ שלמים וכן רבים וכן נגזו ועבר וענתך לא אענך עוד׃"}, "tokens": ["כֹּ֣ה ׀", "אָמַ֣ר", "יְהוָ֗ה", "אִם־", "שְׁלֵמִים֙", "וְכֵ֣ן", "רַבִּ֔ים", "וְכֵ֥ן", "נָגֹ֖זּוּ", "וְעָבָ֑ר", "וְעִ֨נִּתִ֔ךְ", "לֹ֥א", "אֲעַנֵּ֖ךְ", "עֽוֹד׃"], "qere_ketiv": null, "parasha": null, "ref": "Nah 1:12", "prev_id": "Nah.1.11", "next_id": "Nah.1.13"}
{"id": "Nah.1.13", "book": "Nahum", "book_id": "Nah", "book_he": "נחום", "chapter": 1, "verse": 13, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְעַתָּ֕ה אֶשְׁבֹּ֥ר מֹטֵ֖הוּ מֵֽעָלָ֑יִךְ וּמוֹסְרֹתַ֖יִךְ אֲנַתֵּֽק׃", "pointed": "וְעַתָּה אֶשְׁבֹּר מֹטֵהוּ מֵֽעָלָיִךְ וּמוֹסְרֹתַיִךְ אֲנַתֵּֽק׃", "unpointed": "ועתה אשבר מטהו מעליך ומוסרתיך אנתק׃"}, "tokens": ["וְעַתָּ֕ה", "אֶשְׁבֹּ֥ר", "מֹטֵ֖הוּ", "מֵֽעָלָ֑יִךְ", "וּמוֹסְרֹתַ֖יִךְ", "אֲנַתֵּֽק׃"], "qere_ketiv": null, "parasha": null, "ref": "Nah 1:13", "prev_id": "Nah.1.12", "next_id": "Nah.1.14"}
{"id": "Nah.1.14", "book": "Nahum", "book_id": "Nah", "book_he": "נחום", "chapter": 1, "verse": 14, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְצִוָּ֤ה עָלֶ֙יךָ֙ יְהוָ֔ה לֹֽא־ יִזָּרַ֥ע מִשִּׁמְךָ֖ ע֑וֹד מִבֵּ֨ית אֱלֹהֶ֜יךָ אַכְרִ֨ית פֶּ֧סֶל וּמַסֵּכָ֛ה אָשִׂ֥ים קִבְרֶ֖ךָ כִּ֥י קַלּֽוֹתָ׃", "pointed": "וְצִוָּה עָלֶיךָ יְהוָה לֹֽא־ יִזָּרַע מִשִּׁמְךָ עוֹד מִבֵּית אֱלֹהֶיךָ אַכְרִית פֶּסֶל וּמַסֵּכָה אָשִׂים קִבְרֶךָ כִּי קַלּֽוֹתָ׃", "unpointed": "וצוה עליך יהוה לא־ יזרע משמך עוד מבית אלהיך אכרית פסל ומסכה אשים קברך כי קלות׃"}, "tokens": ["וְצִוָּ֤ה", "עָלֶ֙יךָ֙", "יְהוָ֔ה", "לֹֽא־", "יִזָּרַ֥ע", "מִשִּׁמְךָ֖", "ע֑וֹד", "מִבֵּ֨ית", "אֱלֹהֶ֜יךָ", "אַכְרִ֨ית", "פֶּ֧סֶל", "וּמַסֵּכָ֛ה", "אָשִׂ֥ים", "קִבְרֶ֖ךָ", "כִּ֥י", "קַלּֽוֹתָ׃"], "qere_ketiv": null, "parasha": "petucha", "ref": "Nah 1:14", "prev_id": "Nah.1.13", "next_id": "Nah.2.1"}
{"id": "Nah.2.1", "book": "Nahum", "book_id": "Nah", "book_he": "נחום", "chapter": 2, "verse": 1, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הִנֵּ֨ה עַל־ הֶהָרִ֜ים רַגְלֵ֤י מְבַשֵּׂר֙ מַשְׁמִ֣יעַ שָׁל֔וֹם חָגִּ֧י יְהוּדָ֛ה חַגַּ֖יִךְ שַׁלְּמִ֣י נְדָרָ֑יִךְ כִּי֩ לֹ֨א יוֹסִ֥יף ע֛וֹד לַֽעֲבָר־ בָּ֥ךְ בְּלִיַּ֖עַל כֻּלֹּ֥ה נִכְרָֽת׃", "pointed": "הִנֵּה עַל־ הֶהָרִים רַגְלֵי מְבַשֵּׂר מַשְׁמִיעַ שָׁלוֹם חָגִּי יְהוּדָה חַגַּיִךְ שַׁלְּמִי נְדָרָיִךְ כִּי לֹא יוֹסִיף עוֹד לַֽעֲבָר־ בָּךְ בְּלִיַּעַל כֻּלֹּה נִכְרָֽת׃", "unpointed": "הנה על־ ההרים רגלי מבשר משמיע שלום חגי יהודה חגיך שלמי נדריך כי לא יוסיף עוד לעבר־ בך בליעל כלה נכרת׃"}, "tokens": ["הִנֵּ֨ה", "עַל־", "הֶהָרִ֜ים", "רַגְלֵ֤י", "מְבַשֵּׂר֙", "מַשְׁמִ֣יעַ", "שָׁל֔וֹם", "חָגִּ֧י", "יְהוּדָ֛ה", "חַגַּ֖יִךְ", "שַׁלְּמִ֣י", "נְדָרָ֑יִךְ", "כִּי֩", "לֹ֨א", "יוֹסִ֥יף", "ע֛וֹד", "לַֽעֲבָר־", "בָּ֥ךְ", "בְּלִיַּ֖עַל", "כֻּלֹּ֥ה", "נִכְרָֽת׃"], "qere_ketiv": [{"ketiv": "לעבור־", "qere": "לַֽעֲבָר־"}], "parasha": null, "ref": "Nah 2:1", "prev_id": "Nah.1.14", "next_id": "Nah.2.2"}
{"id": "Nah.2.2", "book": "Nahum", "book_id": "Nah", "book_he": "נחום", "chapter": 2, "verse": 2, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "עָלָ֥ה מֵפִ֛יץ עַל־ פָּנַ֖יִךְ נָצ֣וֹר מְצֻרָ֑ה צַפֵּה־ דֶ֙רֶךְ֙ חַזֵּ֣ק מָתְנַ֔יִם אַמֵּ֥ץ כֹּ֖חַ מְאֹֽד׃", "pointed": "עָלָה מֵפִיץ עַל־ פָּנַיִךְ נָצוֹר מְצֻרָה צַפֵּה־ דֶרֶךְ חַזֵּק מָתְנַיִם אַמֵּץ כֹּחַ מְאֹֽד׃", "unpointed": "עלה מפיץ על־ פניך נצור מצרה צפה־ דרך חזק מתנים אמץ כח מאד׃"}, "tokens": ["עָלָ֥ה", "מֵפִ֛יץ", "עַל־", "פָּנַ֖יִךְ", "נָצ֣וֹר", "מְצֻרָ֑ה", "צַפֵּה־", "דֶ֙רֶךְ֙", "חַזֵּ֣ק", "מָתְנַ֔יִם", "אַמֵּ֥ץ", "כֹּ֖חַ", "מְאֹֽד׃"], "qere_ketiv": null, "parasha": null, "ref": "Nah 2:2", "prev_id": "Nah.2.1", "next_id": "Nah.2.3"}
{"id": "Nah.2.3", "book": "Nahum", "book_id": "Nah", "book_he": "נחום", "chapter": 2, "verse": 3, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כִּ֣י שָׁ֤ב יְהוָה֙ אֶת־ גְּא֣וֹן יַעֲקֹ֔ב כִּגְא֖וֹן יִשְׂרָאֵ֑ל כִּ֤י בְקָקוּם֙ בֹּֽקְקִ֔ים וּזְמֹרֵיהֶ֖ם שִׁחֵֽתוּ׃", "pointed": "כִּי שָׁב יְהוָה אֶת־ גְּאוֹן יַעֲקֹב כִּגְאוֹן יִשְׂרָאֵל כִּי בְקָקוּם בֹּֽקְקִים וּזְמֹרֵיהֶם שִׁחֵֽתוּ׃", "unpointed": "כי שב יהוה את־ גאון יעקב כגאון ישראל כי בקקום בקקים וזמריהם שחתו׃"}, "tokens": ["כִּ֣י", "שָׁ֤ב", "יְהוָה֙", "אֶת־", "גְּא֣וֹן", "יַעֲקֹ֔ב", "כִּגְא֖וֹן", "יִשְׂרָאֵ֑ל", "כִּ֤י", "בְקָקוּם֙", "בֹּֽקְקִ֔ים", "וּזְמֹרֵיהֶ֖ם", "שִׁחֵֽתוּ׃"], "qere_ketiv": null, "parasha": null, "ref": "Nah 2:3", "prev_id": "Nah.2.2", "next_id": "Nah.2.4"}
{"id": "Nah.2.4", "book": "Nahum", "book_id": "Nah", "book_he": "נחום", "chapter": 2, "verse": 4, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "מָגֵ֨ן גִּבֹּרֵ֜יהוּ מְאָדָּ֗ם אַנְשֵׁי־ חַ֙יִל֙ מְתֻלָּעִ֔ים בְּאֵשׁ־ פְּלָד֥וֹת הָרֶ֖כֶב בְּי֣וֹם הֲכִינ֑וֹ וְהַבְּרֹשִׁ֖ים הָרְעָֽלוּ׃", "pointed": "מָגֵן גִּבֹּרֵיהוּ מְאָדָּם אַנְשֵׁי־ חַיִל מְתֻלָּעִים בְּאֵשׁ־ פְּלָדוֹת הָרֶכֶב בְּיוֹם הֲכִינוֹ וְהַבְּרֹשִׁים הָרְעָֽלוּ׃", "unpointed": "מגן גבריהו מאדם אנשי־ חיל מתלעים באש־ פלדות הרכב ביום הכינו והברשים הרעלו׃"}, "tokens": ["מָגֵ֨ן", "גִּבֹּרֵ֜יהוּ", "מְאָדָּ֗ם", "אַנְשֵׁי־", "חַ֙יִל֙", "מְתֻלָּעִ֔ים", "בְּאֵשׁ־", "פְּלָד֥וֹת", "הָרֶ֖כֶב", "בְּי֣וֹם", "הֲכִינ֑וֹ", "וְהַבְּרֹשִׁ֖ים", "הָרְעָֽלוּ׃"], "qere_ketiv": null, "parasha": null, "ref": "Nah 2:4", "prev_id": "Nah.2.3", "next_id": "Nah.2.5"}
{"id": "Nah.2.5", "book": "Nahum", "book_id": "Nah", "book_he": "נחום", "chapter": 2, "verse": 5, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "בַּֽחוּצוֹת֙ יִתְהוֹלְל֣וּ הָרֶ֔כֶב יִֽשְׁתַּקְשְׁק֖וּן בָּרְחֹב֑וֹת מַרְאֵיהֶן֙ כַּלַּפִּידִ֔ם כַּבְּרָקִ֖ים יְרוֹצֵֽצוּ׃", "pointed": "בַּֽחוּצוֹת יִתְהוֹלְלוּ הָרֶכֶב יִֽשְׁתַּקְשְׁקוּן בָּרְחֹבוֹת מַרְאֵיהֶן כַּלַּפִּידִם כַּבְּרָקִים יְרוֹצֵֽצוּ׃", "unpointed": "בחוצות יתהוללו הרכב ישתקשקון ברחבות מראיהן כלפידם כברקים ירוצצו׃"}, "tokens": ["בַּֽחוּצוֹת֙", "יִתְהוֹלְל֣וּ", "הָרֶ֔כֶב", "יִֽשְׁתַּקְשְׁק֖וּן", "בָּרְחֹב֑וֹת", "מַרְאֵיהֶן֙", "כַּלַּפִּידִ֔ם", "כַּבְּרָקִ֖ים", "יְרוֹצֵֽצוּ׃"], "qere_ketiv": null, "parasha": null, "ref": "Nah 2:5", "prev_id": "Nah.2.4", "next_id": "Nah.2.6"}
{"id": "Nah.2.6", "book": "Nahum", "book_id": "Nah", "book_he": "נחום", "chapter": 2, "verse": 6, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "יִזְכֹּר֙ אַדִּירָ֔יו יִכָּשְׁל֖וּ בַּהֲלִֽיכָתָ֑ם יְמַֽהֲרוּ֙ חֽוֹמָתָ֔הּ וְהֻכַ֖ן הַסֹּכֵֽךְ׃", "pointed": "יִזְכֹּר אַדִּירָיו יִכָּשְׁלוּ בַּהֲלִֽיכָתָם יְמַֽהֲרוּ חֽוֹמָתָהּ וְהֻכַן הַסֹּכֵֽךְ׃", "unpointed": "יזכר אדיריו יכשלו בהליכתם ימהרו חומתה והכן הסכך׃"}, "tokens": ["יִזְכֹּר֙", "אַדִּירָ֔יו", "יִכָּשְׁל֖וּ", "בַּהֲלִֽיכָתָ֑ם", "יְמַֽהֲרוּ֙", "חֽוֹמָתָ֔הּ", "וְהֻכַ֖ן", "הַסֹּכֵֽךְ׃"], "qere_ketiv": [{"ketiv": "בהלכותם", "qere": "בַּהֲלִֽיכָתָ֑ם"}], "parasha": null, "ref": "Nah 2:6", "prev_id": "Nah.2.5", "next_id": "Nah.2.7"}
{"id": "Nah.2.7", "book": "Nahum", "book_id": "Nah", "book_he": "נחום", "chapter": 2, "verse": 7, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "שַׁעֲרֵ֥י הַנְּהָר֖וֹת נִפְתָּ֑חוּ וְהַֽהֵיכָ֖ל נָמֽוֹג׃", "pointed": "שַׁעֲרֵי הַנְּהָרוֹת נִפְתָּחוּ וְהַֽהֵיכָל נָמֽוֹג׃", "unpointed": "שערי הנהרות נפתחו וההיכל נמוג׃"}, "tokens": ["שַׁעֲרֵ֥י", "הַנְּהָר֖וֹת", "נִפְתָּ֑חוּ", "וְהַֽהֵיכָ֖ל", "נָמֽוֹג׃"], "qere_ketiv": null, "parasha": null, "ref": "Nah 2:7", "prev_id": "Nah.2.6", "next_id": "Nah.2.8"}
{"id": "Nah.2.8", "book": "Nahum", "book_id": "Nah", "book_he": "נחום", "chapter": 2, "verse": 8, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְהֻצַּ֖ב גֻּלְּתָ֣ה הֹֽעֲלָ֑תָה וְאַמְהֹתֶ֗יהָ מְנַֽהֲגוֹת֙ כְּק֣וֹל יוֹנִ֔ים מְתֹפְפֹ֖ת עַל־ לִבְבֵהֶֽן׃", "pointed": "וְהֻצַּב גֻּלְּתָה הֹֽעֲלָתָה וְאַמְהֹתֶיהָ מְנַֽהֲגוֹת כְּקוֹל יוֹנִים מְתֹפְפֹת עַל־ לִבְבֵהֶֽן׃", "unpointed": "והצב גלתה העלתה ואמהתיה מנהגות כקול יונים מתפפת על־ לבבהן׃"}, "tokens": ["וְהֻצַּ֖ב", "גֻּלְּתָ֣ה", "הֹֽעֲלָ֑תָה", "וְאַמְהֹתֶ֗יהָ", "מְנַֽהֲגוֹת֙", "כְּק֣וֹל", "יוֹנִ֔ים", "מְתֹפְפֹ֖ת", "עַל־", "לִבְבֵהֶֽן׃"], "qere_ketiv": null, "parasha": null, "ref": "Nah 2:8", "prev_id": "Nah.2.7", "next_id": "Nah.2.9"}
{"id": "Nah.2.9", "book": "Nahum", "book_id": "Nah", "book_he": "נחום", "chapter": 2, "verse": 9, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְנִינְוֵ֥ה כִבְרֵֽכַת־ מַ֖יִם מִ֣ימֵי הִ֑יא וְהֵ֣מָּה נָסִ֔ים עִמְד֥וּ עֲמֹ֖דוּ וְאֵ֥ין מַפְנֶֽה׃", "pointed": "וְנִינְוֵה כִבְרֵֽכַת־ מַיִם מִימֵי הִיא וְהֵמָּה נָסִים עִמְדוּ עֲמֹדוּ וְאֵין מַפְנֶֽה׃", "unpointed": "ונינוה כברכת־ מים מימי היא והמה נסים עמדו עמדו ואין מפנה׃"}, "tokens": ["וְנִינְוֵ֥ה", "כִבְרֵֽכַת־", "מַ֖יִם", "מִ֣ימֵי", "הִ֑יא", "וְהֵ֣מָּה", "נָסִ֔ים", "עִמְד֥וּ", "עֲמֹ֖דוּ", "וְאֵ֥ין", "מַפְנֶֽה׃"], "qere_ketiv": null, "parasha": null, "ref": "Nah 2:9", "prev_id": "Nah.2.8", "next_id": "Nah.2.10"}
{"id": "Nah.2.10", "book": "Nahum", "book_id": "Nah", "book_he": "נחום", "chapter": 2, "verse": 10, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "בֹּ֥זּוּ כֶ֖סֶף בֹּ֣זּוּ זָהָ֑ב וְאֵ֥ין קֵ֙צֶה֙ לַתְּכוּנָ֔ה כָּבֹ֕ד מִכֹּ֖ל כְּלִ֥י חֶמְדָּֽה׃", "pointed": "בֹּזּוּ כֶסֶף בֹּזּוּ זָהָב וְאֵין קֵצֶה לַתְּכוּנָה כָּבֹד מִכֹּל כְּלִי חֶמְדָּֽה׃", "unpointed": "בזו כסף בזו זהב ואין קצה לתכונה כבד מכל כלי חמדה׃"}, "tokens": ["בֹּ֥זּוּ", "כֶ֖סֶף", "בֹּ֣זּוּ", "זָהָ֑ב", "וְאֵ֥ין", "קֵ֙צֶה֙", "לַתְּכוּנָ֔ה", "כָּבֹ֕ד", "מִכֹּ֖ל", "כְּלִ֥י", "חֶמְדָּֽה׃"], "qere_ketiv": null, "parasha": null, "ref": "Nah 2:10", "prev_id": "Nah.2.9", "next_id": "Nah.2.11"}
{"id": "Nah.2.11", "book": "Nahum", "book_id": "Nah", "book_he": "נחום", "chapter": 2, "verse": 11, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "בּוּקָ֥ה וּמְבוּקָ֖ה וּמְבֻלָּקָ֑ה וְלֵ֨ב נָמֵ֜ס וּפִ֣ק בִּרְכַּ֗יִם וְחַלְחָלָה֙ בְּכָל־ מָתְנַ֔יִם וּפְנֵ֥י כֻלָּ֖ם קִבְּצ֥וּ פָארֽוּר׃", "pointed": "בּוּקָה וּמְבוּקָה וּמְבֻלָּקָה וְלֵב נָמֵס וּפִק בִּרְכַּיִם וְחַלְחָלָה בְּכָל־ מָתְנַיִם וּפְנֵי כֻלָּם קִבְּצוּ פָארֽוּר׃", "unpointed": "בוקה ומבוקה ומבלקה ולב נמס ופק ברכים וחלחלה בכל־ מתנים ופני כלם קבצו פארור׃"}, "tokens": ["בּוּקָ֥ה", "וּמְבוּקָ֖ה", "וּמְבֻלָּקָ֑ה", "וְלֵ֨ב", "נָמֵ֜ס", "וּפִ֣ק", "בִּרְכַּ֗יִם", "וְחַלְחָלָה֙", "בְּכָל־", "מָתְנַ֔יִם", "וּפְנֵ֥י", "כֻלָּ֖ם", "קִבְּצ֥וּ", "פָארֽוּר׃"], "qere_ketiv": null, "parasha": null, "ref": "Nah 2:11", "prev_id": "Nah.2.10", "next_id": "Nah.2.12"}
{"id": "Nah.2.12", "book": "Nahum", "book_id": "Nah", "book_he": "נחום", "chapter": 2, "verse": 12, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "אַיֵּה֙ מְע֣וֹן אֲרָי֔וֹת וּמִרְעֶ֥ה ה֖וּא לַכְּפִרִ֑ים אֲשֶׁ֣ר הָלַךְ֩ אַרְיֵ֨ה לָבִ֥יא שָׁ֛ם גּ֥וּר אַרְיֵ֖ה וְאֵ֥ין מַחֲרִֽיד׃", "pointed": "אַיֵּה מְעוֹן אֲרָיוֹת וּמִרְעֶה הוּא לַכְּפִרִים אֲשֶׁר הָלַךְ אַרְיֵה לָבִיא שָׁם גּוּר אַרְיֵה וְאֵין מַחֲרִֽיד׃", "unpointed": "איה מעון אריות ומרעה הוא לכפרים אשר הלך אריה לביא שם גור אריה ואין מחריד׃"}, "tokens": ["אַיֵּה֙", "מְע֣וֹן", "אֲרָי֔וֹת", "וּמִרְעֶ֥ה", "ה֖וּא", "לַכְּפִרִ֑ים", "אֲשֶׁ֣ר", "הָלַךְ֩", "אַרְיֵ֨ה", "לָבִ֥יא", "שָׁ֛ם", "גּ֥וּר", "אַרְיֵ֖ה", "וְאֵ֥ין", "מַחֲרִֽיד׃"], "qere_ketiv": null, "parasha": null, "ref": "Nah 2:12", "prev_id": "Nah.2.11", "next_id": "Nah.2.13"}
{"id": "Nah.2.13", "book": "Nahum", "book_id": "Nah", "book_he": "נחום", "chapter": 2, "verse": 13, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "אַרְיֵ֤ה טֹרֵף֙ בְּדֵ֣י גֹֽרוֹתָ֔יו וּמְחַנֵּ֖ק לְלִבְאֹתָ֑יו וַיְמַלֵּא־ טֶ֣רֶף חֹרָ֔יו וּמְעֹֽנֹתָ֖יו טְרֵפָֽה׃", "pointed": "אַרְיֵה טֹרֵף בְּדֵי גֹֽרוֹתָיו וּמְחַנֵּק לְלִבְאֹתָיו וַיְמַלֵּא־ טֶרֶף חֹרָיו וּמְעֹֽנֹתָיו טְרֵפָֽה׃", "unpointed": "אריה טרף בדי גרותיו ומחנק ללבאתיו וימלא־ טרף חריו ומענתיו טרפה׃"}, "tokens": ["אַרְיֵ֤ה", "טֹרֵף֙", "בְּדֵ֣י", "גֹֽרוֹתָ֔יו", "וּמְחַנֵּ֖ק", "לְלִבְאֹתָ֑יו", "וַיְמַלֵּא־", "טֶ֣רֶף", "חֹרָ֔יו", "וּמְעֹֽנֹתָ֖יו", "טְרֵפָֽה׃"], "qere_ketiv": null, "parasha": null, "ref": "Nah 2:13", "prev_id": "Nah.2.12", "next_id": "Nah.2.14"}
{"id": "Nah.2.14", "book": "Nahum", "book_id": "Nah", "book_he": "נחום", "chapter": 2, "verse": 14, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הִנְנִ֣י אֵלַ֗יִךְ נְאֻם֙ יְהוָ֣ה צְבָא֔וֹת וְהִבְעַרְתִּ֤י בֶֽעָשָׁן֙ רִכְבָּ֔הּ וּכְפִירַ֖יִךְ תֹּ֣אכַל חָ֑רֶב וְהִכְרַתִּ֤י מֵאֶ֙רֶץ֙ טַרְפֵּ֔ךְ וְלֹֽא־ יִשָּׁמַ֥ע ע֖וֹד ק֥וֹל מַלְאָכֵֽכֵה׃", "pointed": "הִנְנִי אֵלַיִךְ נְאֻם יְהוָה צְבָאוֹת וְהִבְעַרְתִּי בֶֽעָשָׁן רִכְבָּהּ וּכְפִירַיִךְ תֹּאכַל חָרֶב וְהִכְרַתִּי מֵאֶרֶץ טַרְפֵּךְ וְלֹֽא־ יִשָּׁמַע עוֹד קוֹל מַלְאָכֵֽכֵה׃", "unpointed": "הנני אליך נאם יהוה צבאות והבערתי בעשן רכבה וכפיריך תאכל חרב והכרתי מארץ טרפך ולא־ ישמע עוד קול מלאככה׃"}, "tokens": ["הִנְנִ֣י", "אֵלַ֗יִךְ", "נְאֻם֙", "יְהוָ֣ה", "צְבָא֔וֹת", "וְהִבְעַרְתִּ֤י", "בֶֽעָשָׁן֙", "רִכְבָּ֔הּ", "וּכְפִירַ֖יִךְ", "תֹּ֣אכַל", "חָ֑רֶב", "וְהִכְרַתִּ֤י", "מֵאֶ֙רֶץ֙", "טַרְפֵּ֔ךְ", "וְלֹֽא־", "יִשָּׁמַ֥ע", "ע֖וֹד", "ק֥וֹל", "מַלְאָכֵֽכֵה׃"], "qere_ketiv": null, "parasha": "setuma", "ref": "Nah 2:14", "prev_id": "Nah.2.13", "next_id": "Nah.3.1"}
{"id": "Nah.3.1", "book": "Nahum", "book_id": "Nah", "book_he": "נחום", "chapter": 3, "verse": 1, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "ה֖וֹי עִ֣יר דָּמִ֑ים כֻּלָּ֗הּ כַּ֤חַשׁ פֶּ֙רֶק֙ מְלֵאָ֔ה לֹ֥א יָמִ֖ישׁ טָֽרֶף׃", "pointed": "הוֹי עִיר דָּמִים כֻּלָּהּ כַּחַשׁ פֶּרֶק מְלֵאָה לֹא יָמִישׁ טָֽרֶף׃", "unpointed": "הוי עיר דמים כלה כחש פרק מלאה לא ימיש טרף׃"}, "tokens": ["ה֖וֹי", "עִ֣יר", "דָּמִ֑ים", "כֻּלָּ֗הּ", "כַּ֤חַשׁ", "פֶּ֙רֶק֙", "מְלֵאָ֔ה", "לֹ֥א", "יָמִ֖ישׁ", "טָֽרֶף׃"], "qere_ketiv": null, "parasha": null, "ref": "Nah 3:1", "prev_id": "Nah.2.14", "next_id": "Nah.3.2"}
{"id": "Nah.3.2", "book": "Nahum", "book_id": "Nah", "book_he": "נחום", "chapter": 3, "verse": 2, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "ק֣וֹל שׁ֔וֹט וְק֖וֹל רַ֣עַשׁ אוֹפָ֑ן וְס֣וּס דֹּהֵ֔ר וּמֶרְכָּבָ֖ה מְרַקֵּדָֽה׃", "pointed": "קוֹל שׁוֹט וְקוֹל רַעַשׁ אוֹפָן וְסוּס דֹּהֵר וּמֶרְכָּבָה מְרַקֵּדָֽה׃", "unpointed": "קול שוט וקול רעש אופן וסוס דהר ומרכבה מרקדה׃"}, "tokens": ["ק֣וֹל", "שׁ֔וֹט", "וְק֖וֹל", "רַ֣עַשׁ", "אוֹפָ֑ן", "וְס֣וּס", "דֹּהֵ֔ר", "וּמֶרְכָּבָ֖ה", "מְרַקֵּדָֽה׃"], "qere_ketiv": null, "parasha": null, "ref": "Nah 3:2", "prev_id": "Nah.3.1", "next_id": "Nah.3.3"}
{"id": "Nah.3.3", "book": "Nahum", "book_id": "Nah", "book_he": "נחום", "chapter": 3, "verse": 3, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "פָּרָ֣שׁ מַעֲלֶ֗ה וְלַ֤הַב חֶ֙רֶב֙ וּבְרַ֣ק חֲנִ֔ית וְרֹ֥ב חָלָ֖ל וְכֹ֣בֶד פָּ֑גֶר וְאֵ֥ין קֵ֙צֶה֙ לַגְּוִיָּ֔ה וְכָשְׁל֖וּ בִּגְוִיָּתָֽם׃", "pointed": "פָּרָשׁ מַעֲלֶה וְלַהַב חֶרֶב וּבְרַק חֲנִית וְרֹב חָלָל וְכֹבֶד פָּגֶר וְאֵין קֵצֶה לַגְּוִיָּה וְכָשְׁלוּ בִּגְוִיָּתָֽם׃", "unpointed": "פרש מעלה ולהב חרב וברק חנית ורב חלל וכבד פגר ואין קצה לגויה וכשלו בגויתם׃"}, "tokens": ["פָּרָ֣שׁ", "מַעֲלֶ֗ה", "וְלַ֤הַב", "חֶ֙רֶב֙", "וּבְרַ֣ק", "חֲנִ֔ית", "וְרֹ֥ב", "חָלָ֖ל", "וְכֹ֣בֶד", "פָּ֑גֶר", "וְאֵ֥ין", "קֵ֙צֶה֙", "לַגְּוִיָּ֔ה", "וְכָשְׁל֖וּ", "בִּגְוִיָּתָֽם׃"], "qere_ketiv": [{"ketiv": "יכשלו", "qere": "וְכָשְׁל֖וּ"}], "parasha": null, "ref": "Nah 3:3", "prev_id": "Nah.3.2", "next_id": "Nah.3.4"}
{"id": "Nah.3.4", "book": "Nahum", "book_id": "Nah", "book_he": "נחום", "chapter": 3, "verse": 4, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "מֵרֹב֙ זְנוּנֵ֣י זוֹנָ֔ה ט֥וֹבַת חֵ֖ן בַּעֲלַ֣ת כְּשָׁפִ֑ים הַמֹּכֶ֤רֶת גּוֹיִם֙ בִּזְנוּנֶ֔יהָ וּמִשְׁפָּח֖וֹת בִּכְשָׁפֶֽיהָ׃", "pointed": "מֵרֹב זְנוּנֵי זוֹנָה טוֹבַת חֵן בַּעֲלַת כְּשָׁפִים הַמֹּכֶרֶת גּוֹיִם בִּזְנוּנֶיהָ וּמִשְׁפָּחוֹת בִּכְשָׁפֶֽיהָ׃", "unpointed": "מרב זנוני זונה טובת חן בעלת כשפים המכרת גוים בזנוניה ומשפחות בכשפיה׃"}, "tokens": ["מֵרֹב֙", "זְנוּנֵ֣י", "זוֹנָ֔ה", "ט֥וֹבַת", "חֵ֖ן", "בַּעֲלַ֣ת", "כְּשָׁפִ֑ים", "הַמֹּכֶ֤רֶת", "גּוֹיִם֙", "בִּזְנוּנֶ֔יהָ", "וּמִשְׁפָּח֖וֹת", "בִּכְשָׁפֶֽיהָ׃"], "qere_ketiv": null, "parasha": null, "ref": "Nah 3:4", "prev_id": "Nah.3.3", "next_id": "Nah.3.5"}
{"id": "Nah.3.5", "book": "Nahum", "book_id": "Nah", "book_he": "נחום", "chapter": 3, "verse": 5, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הִנְנִ֣י אֵלַ֗יִךְ נְאֻם֙ יְהוָ֣ה צְבָא֔וֹת וְגִלֵּיתִ֥י שׁוּלַ֖יִךְ עַל־ פָּנָ֑יִךְ וְהַרְאֵיתִ֤י גוֹיִם֙ מַעְרֵ֔ךְ וּמַמְלָכ֖וֹת קְלוֹנֵֽךְ׃", "pointed": "הִנְנִי אֵלַיִךְ נְאֻם יְהוָה צְבָאוֹת וְגִלֵּיתִי שׁוּלַיִךְ עַל־ פָּנָיִךְ וְהַרְאֵיתִי גוֹיִם מַעְרֵךְ וּמַמְלָכוֹת קְלוֹנֵֽךְ׃", "unpointed": "הנני אליך נאם יהוה צבאות וגליתי שוליך על־ פניך והראיתי גוים מערך וממלכות קלונך׃"}, "tokens": ["הִנְנִ֣י", "אֵלַ֗יִךְ", "נְאֻם֙", "יְהוָ֣ה", "צְבָא֔וֹת", "וְגִלֵּיתִ֥י", "שׁוּלַ֖יִךְ", "עַל־", "פָּנָ֑יִךְ", "וְהַרְאֵיתִ֤י", "גוֹיִם֙", "מַעְרֵ֔ךְ", "וּמַמְלָכ֖וֹת", "קְלוֹנֵֽךְ׃"], "qere_ketiv": null, "parasha": null, "ref": "Nah 3:5", "prev_id": "Nah.3.4", "next_id": "Nah.3.6"}
{"id": "Nah.3.6", "book": "Nahum", "book_id": "Nah", "book_he": "נחום", "chapter": 3, "verse": 6, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְהִשְׁלַכְתִּ֥י עָלַ֛יִךְ שִׁקֻּצִ֖ים וְנִבַּלְתִּ֑יךְ וְשַׂמְתִּ֖יךְ כְּרֹֽאִי׃", "pointed": "וְהִשְׁלַכְתִּי עָלַיִךְ שִׁקֻּצִים וְנִבַּלְתִּיךְ וְשַׂמְתִּיךְ כְּרֹֽאִי׃", "unpointed": "והשלכתי עליך שקצים ונבלתיך ושמתיך כראי׃"}, "tokens": ["וְהִשְׁלַכְתִּ֥י", "עָלַ֛יִךְ", "שִׁקֻּצִ֖ים", "וְנִבַּלְתִּ֑יךְ", "וְשַׂמְתִּ֖יךְ", "כְּרֹֽאִי׃"], "qere_ketiv": null, "parasha": null, "ref": "Nah 3:6", "prev_id": "Nah.3.5", "next_id": "Nah.3.7"}
{"id": "Nah.3.7", "book": "Nahum", "book_id": "Nah", "book_he": "נחום", "chapter": 3, "verse": 7, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְהָיָ֤ה כָל־ רֹאַ֙יִךְ֙ יִדּ֣וֹד מִמֵּ֔ךְ וְאָמַר֙ שָׁדְּדָ֣ה נִֽינְוֵ֔ה מִ֖י יָנ֣וּד לָ֑הּ מֵאַ֛יִן אֲבַקֵּ֥שׁ מְנַחֲמִ֖ים לָֽךְ׃", "pointed": "וְהָיָה כָל־ רֹאַיִךְ יִדּוֹד מִמֵּךְ וְאָמַר שָׁדְּדָה נִֽינְוֵה מִי יָנוּד לָהּ מֵאַיִן אֲבַקֵּשׁ מְנַחֲמִים לָֽךְ׃", "unpointed": "והיה כל־ ראיך ידוד ממך ואמר שדדה נינוה מי ינוד לה מאין אבקש מנחמים לך׃"}, "tokens": ["וְהָיָ֤ה", "כָל־", "רֹאַ֙יִךְ֙", "יִדּ֣וֹד", "מִמֵּ֔ךְ", "וְאָמַר֙", "שָׁדְּדָ֣ה", "נִֽינְוֵ֔ה", "מִ֖י", "יָנ֣וּד", "לָ֑הּ", "מֵאַ֛יִן", "אֲבַקֵּ֥שׁ", "מְנַחֲמִ֖ים", "לָֽךְ׃"], "qere_ketiv": null, "parasha": null, "ref": "Nah 3:7", "prev_id": "Nah.3.6", "next_id": "Nah.3.8"}
{"id": "Nah.3.8", "book": "Nahum", "book_id": "Nah", "book_he": "נחום", "chapter": 3, "verse": 8, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הֲתֵֽיטְבִי֙ מִנֹּ֣א אָמ֔וֹן הַיֹּֽשְׁבָה֙ בַּיְאֹרִ֔ים מַ֖יִם סָבִ֣יב לָ֑הּ אֲשֶׁר־ חֵ֣יל יָ֔ם מִיָּ֖ם חוֹמָתָֽהּ׃", "pointed": "הֲתֵֽיטְבִי מִנֹּא אָמוֹן הַיֹּֽשְׁבָה בַּיְאֹרִים מַיִם סָבִיב לָהּ אֲשֶׁר־ חֵיל יָם מִיָּם חוֹמָתָֽהּ׃", "unpointed": "התיטבי מנא אמון הישבה ביארים מים סביב לה אשר־ חיל ים מים חומתה׃"}, "tokens": ["הֲתֵֽיטְבִי֙", "מִנֹּ֣א", "אָמ֔וֹן", "הַיֹּֽשְׁבָה֙", "בַּיְאֹרִ֔ים", "מַ֖יִם", "סָבִ֣יב", "לָ֑הּ", "אֲשֶׁר־", "חֵ֣יל", "יָ֔ם", "מִיָּ֖ם", "חוֹמָתָֽהּ׃"], "qere_ketiv": null, "parasha": null, "ref": "Nah 3:8", "prev_id": "Nah.3.7", "next_id": "Nah.3.9"}
{"id": "Nah.3.9", "book": "Nahum", "book_id": "Nah", "book_he": "נחום", "chapter": 3, "verse": 9, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כּ֥וּשׁ עָצְמָ֛ה וּמִצְרַ֖יִם וְאֵ֣ין קֵ֑צֶה פּ֣וּט וְלוּבִ֔ים הָי֖וּ בְּעֶזְרָתֵֽךְ׃", "pointed": "כּוּשׁ עָצְמָה וּמִצְרַיִם וְאֵין קֵצֶה פּוּט וְלוּבִים הָיוּ בְּעֶזְרָתֵֽךְ׃", "unpointed": "כוש עצמה ומצרים ואין קצה פוט ולובים היו בעזרתך׃"}, "tokens": ["כּ֥וּשׁ", "עָצְמָ֛ה", "וּמִצְרַ֖יִם", "וְאֵ֣ין", "קֵ֑צֶה", "פּ֣וּט", "וְלוּבִ֔ים", "הָי֖וּ", "בְּעֶזְרָתֵֽךְ׃"], "qere_ketiv": null, "parasha": null, "ref": "Nah 3:9", "prev_id": "Nah.3.8", "next_id": "Nah.3.10"}
{"id": "Nah.3.10", "book": "Nahum", "book_id": "Nah", "book_he": "נחום", "chapter": 3, "verse": 10, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "גַּם־ הִ֗יא לַגֹּלָה֙ הָלְכָ֣ה בַשֶּׁ֔בִי גַּ֧ם עֹלָלֶ֛יהָ יְרֻטְּשׁ֖וּ בְּרֹ֣אשׁ כָּל־ חוּצ֑וֹת וְעַל־ נִכְבַּדֶּ֙יהָ֙ יַדּ֣וּ גוֹרָ֔ל וְכָל־ גְּדוֹלֶ֖יהָ רֻתְּק֥וּ בַזִּקִּֽים׃", "pointed": "גַּם־ הִיא לַגֹּלָה הָלְכָה בַשֶּׁבִי גַּם עֹלָלֶיהָ יְרֻטְּשׁוּ בְּרֹאשׁ כָּל־ חוּצוֹת וְעַל־ נִכְבַּדֶּיהָ יַדּוּ גוֹרָל וְכָל־ גְּדוֹלֶיהָ רֻתְּקוּ בַזִּקִּֽים׃", "unpointed": "גם־ היא לגלה הלכה בשבי גם עלליה ירטשו בראש כל־ חוצות ועל־ נכבדיה ידו גורל וכל־ גדוליה רתקו בזקים׃"}, "tokens": ["גַּם־", "הִ֗יא", "לַגֹּלָה֙", "הָלְכָ֣ה", "בַשֶּׁ֔בִי", "גַּ֧ם", "עֹלָלֶ֛יהָ", "יְרֻטְּשׁ֖וּ", "בְּרֹ֣אשׁ", "כָּל־", "חוּצ֑וֹת", "וְעַל־", "נִכְבַּדֶּ֙יהָ֙", "יַדּ֣וּ", "גוֹרָ֔ל", "וְכָל־", "גְּדוֹלֶ֖יהָ", "רֻתְּק֥וּ", "בַזִּקִּֽים׃"], "qere_ketiv": null, "parasha": null, "ref": "Nah 3:10", "prev_id": "Nah.3.9", "next_id": "Nah.3.11"}
{"id": "Nah.3.11", "book": "Nahum", "book_id": "Nah", "book_he": "נחום", "chapter": 3, "verse": 11, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "גַּם־ אַ֣תְּ תִּשְׁכְּרִ֔י תְּהִ֖י נַֽעֲלָמָ֑ה גַּם־ אַ֛תְּ תְּבַקְשִׁ֥י מָע֖וֹז מֵאוֹיֵֽב׃", "pointed": "גַּם־ אַתְּ תִּשְׁכְּרִי תְּהִי נַֽעֲלָמָה גַּם־ אַתְּ תְּבַקְשִׁי מָעוֹז מֵאוֹיֵֽב׃", "unpointed": "גם־ את תשכרי תהי נעלמה גם־ את תבקשי מעוז מאויב׃"}, "tokens": ["גַּם־", "אַ֣תְּ", "תִּשְׁכְּרִ֔י", "תְּהִ֖י", "נַֽעֲלָמָ֑ה", "גַּם־", "אַ֛תְּ", "תְּבַקְשִׁ֥י", "מָע֖וֹז", "מֵאוֹיֵֽב׃"], "qere_ketiv": null, "parasha": null, "ref": "Nah 3:11", "prev_id": "Nah.3.10", "next_id": "Nah.3.12"}
{"id": "Nah.3.12", "book": "Nahum", "book_id": "Nah", "book_he": "נחום", "chapter": 3, "verse": 12, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כָּ֨ל־ מִבְצָרַ֔יִךְ תְּאֵנִ֖ים עִם־ בִּכּוּרִ֑ים אִם־ יִנּ֕וֹעוּ וְנָפְל֖וּ עַל־ פִּ֥י אוֹכֵֽל׃", "pointed": "כָּל־ מִבְצָרַיִךְ תְּאֵנִים עִם־ בִּכּוּרִים אִם־ יִנּוֹעוּ וְנָפְלוּ עַל־ פִּי אוֹכֵֽל׃", "unpointed": "כל־ מבצריך תאנים עם־ בכורים אם־ ינועו ונפלו על־ פי אוכל׃"}, "tokens": ["כָּ֨ל־", "מִבְצָרַ֔יִךְ", "תְּאֵנִ֖ים", "עִם־", "בִּכּוּרִ֑ים", "אִם־", "יִנּ֕וֹעוּ", "וְנָפְל֖וּ", "עַל־", "פִּ֥י", "אוֹכֵֽל׃"], "qere_ketiv": null, "parasha": null, "ref": "Nah 3:12", "prev_id": "Nah.3.11", "next_id": "Nah.3.13"}
{"id": "Nah.3.13", "book": "Nahum", "book_id": "Nah", "book_he": "נחום", "chapter": 3, "verse": 13, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הִנֵּ֨ה עַמֵּ֤ךְ נָשִׁים֙ בְּקִרְבֵּ֔ךְ לְאֹ֣יְבַ֔יִךְ פָּת֥וֹחַ נִפְתְּח֖וּ שַׁעֲרֵ֣י אַרְצֵ֑ךְ אָכְלָ֥ה אֵ֖שׁ בְּרִיחָֽיִך׃", "pointed": "הִנֵּה עַמֵּךְ נָשִׁים בְּקִרְבֵּךְ לְאֹיְבַיִךְ פָּתוֹחַ נִפְתְּחוּ שַׁעֲרֵי אַרְצֵךְ אָכְלָה אֵשׁ בְּרִיחָֽיִך׃", "unpointed": "הנה עמך נשים בקרבך לאיביך פתוח נפתחו שערי ארצך אכלה אש בריחיך׃"}, "tokens": ["הִנֵּ֨ה", "עַמֵּ֤ךְ", "נָשִׁים֙", "בְּקִרְבֵּ֔ךְ", "לְאֹ֣יְבַ֔יִךְ", "פָּת֥וֹחַ", "נִפְתְּח֖וּ", "שַׁעֲרֵ֣י", "אַרְצֵ֑ךְ", "אָכְלָ֥ה", "אֵ֖שׁ", "בְּרִיחָֽיִך׃"], "qere_ketiv": null, "parasha": null, "ref": "Nah 3:13", "prev_id": "Nah.3.12", "next_id": "Nah.3.14"}
{"id": "Nah.3.14", "book": "Nahum", "book_id": "Nah", "book_he": "נחום", "chapter": 3, "verse": 14, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "מֵ֤י מָצוֹר֙ שַֽׁאֲבִי־ לָ֔ךְ חַזְּקִ֖י מִבְצָרָ֑יִךְ בֹּ֧אִי בַטִּ֛יט וְרִמְסִ֥י בַחֹ֖מֶר הַחֲזִ֥יקִי מַלְבֵּֽן׃", "pointed": "מֵי מָצוֹר שַֽׁאֲבִי־ לָךְ חַזְּקִי מִבְצָרָיִךְ בֹּאִי בַטִּיט וְרִמְסִי בַחֹמֶר הַחֲזִיקִי מַלְבֵּֽן׃", "unpointed": "מי מצור שאבי־ לך חזקי מבצריך באי בטיט ורמסי בחמר החזיקי מלבן׃"}, "tokens": ["מֵ֤י", "מָצוֹר֙", "שַֽׁאֲבִי־", "לָ֔ךְ", "חַזְּקִ֖י", "מִבְצָרָ֑יִךְ", "בֹּ֧אִי", "בַטִּ֛יט", "וְרִמְסִ֥י", "בַחֹ֖מֶר", "הַחֲזִ֥יקִי", "מַלְבֵּֽן׃"], "qere_ketiv": null, "parasha": null, "ref": "Nah 3:14", "prev_id": "Nah.3.13", "next_id": "Nah.3.15"}
{"id": "Nah.3.15", "book": "Nahum", "book_id": "Nah", "book_he": "נחום", "chapter": 3, "verse": 15, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "שָׁ֚ם תֹּאכְלֵ֣ךְ אֵ֔שׁ תַּכְרִיתֵ֣ךְ חֶ֔רֶב תֹּאכְלֵ֖ךְ כַּיָּ֑לֶק הִתְכַּבֵּ֣ד כַּיֶּ֔לֶק הִֽתְכַּבְּדִ֖י כָּאַרְבֶּֽה׃", "pointed": "שָׁם תֹּאכְלֵךְ אֵשׁ תַּכְרִיתֵךְ חֶרֶב תֹּאכְלֵךְ כַּיָּלֶק הִתְכַּבֵּד כַּיֶּלֶק הִֽתְכַּבְּדִי כָּאַרְבֶּֽה׃", "unpointed": "שם תאכלך אש תכריתך חרב תאכלך כילק התכבד כילק התכבדי כארבה׃"}, "tokens": ["שָׁ֚ם", "תֹּאכְלֵ֣ךְ", "אֵ֔שׁ", "תַּכְרִיתֵ֣ךְ", "חֶ֔רֶב", "תֹּאכְלֵ֖ךְ", "כַּיָּ֑לֶק", "הִתְכַּבֵּ֣ד", "כַּיֶּ֔לֶק", "הִֽתְכַּבְּדִ֖י", "כָּאַרְבֶּֽה׃"], "qere_ketiv": null, "parasha": null, "ref": "Nah 3:15", "prev_id": "Nah.3.14", "next_id": "Nah.3.16"}
{"id": "Nah.3.16", "book": "Nahum", "book_id": "Nah", "book_he": "נחום", "chapter": 3, "verse": 16, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הִרְבֵּית֙ רֹֽכְלַ֔יִךְ מִכּוֹכְבֵ֖י הַשָּׁמָ֑יִם יֶ֥לֶק פָּשַׁ֖ט וַיָּעֹֽף׃", "pointed": "הִרְבֵּית רֹֽכְלַיִךְ מִכּוֹכְבֵי הַשָּׁמָיִם יֶלֶק פָּשַׁט וַיָּעֹֽף׃", "unpointed": "הרבית רכליך מכוכבי השמים ילק פשט ויעף׃"}, "tokens": ["הִרְבֵּית֙", "רֹֽכְלַ֔יִךְ", "מִכּוֹכְבֵ֖י", "הַשָּׁמָ֑יִם", "יֶ֥לֶק", "פָּשַׁ֖ט", "וַיָּעֹֽף׃"], "qere_ketiv": null, "parasha": null, "ref": "Nah 3:16", "prev_id": "Nah.3.15", "next_id": "Nah.3.17"}
{"id": "Nah.3.17", "book": "Nahum", "book_id": "Nah", "book_he": "נחום", "chapter": 3, "verse": 17, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "מִנְּזָרַ֙יִךְ֙ כָּֽאַרְבֶּ֔ה וְטַפְסְרַ֖יִךְ כְּג֣וֹב גֹּבָ֑י הַֽחוֹנִ֤ים בַּגְּדֵרוֹת֙ בְּי֣וֹם קָרָ֔ה שֶׁ֤מֶשׁ זָֽרְחָה֙ וְנוֹדַ֔ד וְלֹֽא־ נוֹדַ֥ע מְקוֹמ֖וֹ אַיָּֽם׃", "pointed": "מִנְּזָרַיִךְ כָּֽאַרְבֶּה וְטַפְסְרַיִךְ כְּגוֹב גֹּבָי הַֽחוֹנִים בַּגְּדֵרוֹת בְּיוֹם קָרָה שֶׁמֶשׁ זָֽרְחָה וְנוֹדַד וְלֹֽא־ נוֹדַע מְקוֹמוֹ אַיָּֽם׃", "unpointed": "מנזריך כארבה וטפסריך כגוב גבי החונים בגדרות ביום קרה שמש זרחה ונודד ולא־ נודע מקומו אים׃"}, "tokens": ["מִנְּזָרַ֙יִךְ֙", "כָּֽאַרְבֶּ֔ה", "וְטַפְסְרַ֖יִךְ", "כְּג֣וֹב", "גֹּבָ֑י", "הַֽחוֹנִ֤ים", "בַּגְּדֵרוֹת֙", "בְּי֣וֹם", "קָרָ֔ה", "שֶׁ֤מֶשׁ", "זָֽרְחָה֙", "וְנוֹדַ֔ד", "וְלֹֽא־", "נוֹדַ֥ע", "מְקוֹמ֖וֹ", "אַיָּֽם׃"], "qere_ketiv": null, "parasha": null, "ref": "Nah 3:17", "prev_id": "Nah.3.16", "next_id": "Nah.3.18"}
{"id": "Nah.3.18", "book": "Nahum", "book_id": "Nah", "book_he": "נחום", "chapter": 3, "verse": 18, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "נָמ֤וּ רֹעֶ֙יךָ֙ מֶ֣לֶךְ אַשּׁ֔וּר יִשְׁכְּנ֖וּ אַדִּירֶ֑יךָ נָפֹ֧שׁוּ עַמְּךָ֛ עַל־ הֶהָרִ֖ים וְאֵ֥ין מְקַבֵּֽץ׃", "pointed": "נָמוּ רֹעֶיךָ מֶלֶךְ אַשּׁוּר יִשְׁכְּנוּ אַדִּירֶיךָ נָפֹשׁוּ עַמְּךָ עַל־ הֶהָרִים וְאֵין מְקַבֵּֽץ׃", "unpointed": "נמו רעיך מלך אשור ישכנו אדיריך נפשו עמך על־ ההרים ואין מקבץ׃"}, "tokens": ["נָמ֤וּ", "רֹעֶ֙יךָ֙", "מֶ֣לֶךְ", "אַשּׁ֔וּר", "יִשְׁכְּנ֖וּ", "אַדִּירֶ֑יךָ", "נָפֹ֧שׁוּ", "עַמְּךָ֛", "עַל־", "הֶהָרִ֖ים", "וְאֵ֥ין", "מְקַבֵּֽץ׃"], "qere_ketiv": null, "parasha": null, "ref": "Nah 3:18", "prev_id": "Nah.3.17", "next_id": "Nah.3.19"}
{"id": "Nah.3.19", "book": "Nahum", "book_id": "Nah", "book_he": "נחום", "chapter": 3, "verse": 19, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "אֵין־ כֵּהָ֣ה לְשִׁבְרֶ֔ךָ נַחְלָ֖ה מַכָּתֶ֑ךָ כֹּ֣ל ׀ שֹׁמְעֵ֣י שִׁמְעֲךָ֗ תָּ֤קְעוּ כַף֙ עָלֶ֔יךָ כִּ֗י עַל־ מִ֛י לֹֽא־ עָבְרָ֥ה רָעָתְךָ֖ תָּמִֽיד׃", "pointed": "אֵין־ כֵּהָה לְשִׁבְרֶךָ נַחְלָה מַכָּתֶךָ כֹּל ׀ שֹׁמְעֵי שִׁמְעֲךָ תָּקְעוּ כַף עָלֶיךָ כִּי עַל־ מִי לֹֽא־ עָבְרָה רָעָתְךָ תָּמִֽיד׃", "unpointed": "אין־ כהה לשברך נחלה מכתך כל ׀ שמעי שמעך תקעו כף עליך כי על־ מי לא־ עברה רעתך תמיד׃"}, "tokens": ["אֵין־", "כֵּהָ֣ה", "לְשִׁבְרֶ֔ךָ", "נַחְלָ֖ה", "מַכָּתֶ֑ךָ", "כֹּ֣ל ׀", "שֹׁמְעֵ֣י", "שִׁמְעֲךָ֗", "תָּ֤קְעוּ", "כַף֙", "עָלֶ֔יךָ", "כִּ֗י", "עַל־", "מִ֛י", "לֹֽא־", "עָבְרָ֥ה", "רָעָתְךָ֖", "תָּמִֽיד׃"], "qere_ketiv": null, "parasha": null, "ref": "Nah 3:19", "prev_id": "Nah.3.18"}
