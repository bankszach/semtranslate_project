{"id": "Hab.1.1", "book": "Habakkuk", "book_id": "Hab", "book_he": "חבקוק", "chapter": 1, "verse": 1, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הַמַּשָׂא֙ אֲשֶׁ֣ר חָזָ֔ה חֲבַקּ֖וּק הַנָּבִֽיא׃", "pointed": "הַמַּשָׂא אֲשֶׁר חָזָה חֲבַקּוּק הַנָּבִֽיא׃", "unpointed": "המשא אשר חזה חבקוק הנביא׃"}, "tokens": ["הַמַּשָׂא֙", "אֲשֶׁ֣ר", "חָזָ֔ה", "חֲבַקּ֖וּק", "הַנָּבִֽיא׃"], "qere_ketiv": null, "parasha": null, "ref": "Hab 1:1", "next_id": "Hab.1.2"}
{"id": "Hab.1.2", "book": "Habakkuk", "book_id": "Hab", "book_he": "חבקוק", "chapter": 1, "verse": 2, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "עַד־ אָ֧נָה יְהוָ֛ה שִׁוַּ֖עְתִּי וְלֹ֣א תִשְׁמָ֑ע אֶזְעַ֥ק אֵלֶ֛יךָ חָמָ֖ס וְלֹ֥א תוֹשִֽׁיעַ׃", "pointed": "עַד־ אָנָה יְהוָה שִׁוַּעְתִּי וְלֹא תִשְׁמָע אֶזְעַק אֵלֶיךָ חָמָס וְלֹא תוֹשִֽׁיעַ׃", "unpointed": "עד־ אנה יהוה שועתי ולא תשמע אזעק אליך חמס ולא תושיע׃"}, "tokens": ["עַד־", "אָ֧נָה", "יְהוָ֛ה", "שִׁוַּ֖עְתִּי", "וְלֹ֣א", "תִשְׁמָ֑ע", "אֶזְעַ֥ק", "אֵלֶ֛יךָ", "חָמָ֖ס", "וְלֹ֥א", "תוֹשִֽׁיעַ׃"], "qere_ketiv": null, "parasha": null, "ref": "Hab 1:2", "prev_id": "Hab.1.1", "next_id": "Hab.1.3"}
{"id": "Hab.1.3", "book": "Habakkuk", "book_id": "Hab", "book_he": "חבקוק", "chapter": 1, "verse": 3, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "לָ֣מָּה תַרְאֵ֤נִי אָ֙וֶן֙ וְעָמָ֣ל תַּבִּ֔יט וְשֹׁ֥ד וְחָמָ֖ס לְנֶגְדִּ֑י וַיְהִ֧י רִ֦יב וּמָד֖וֹן יִשָּֽׂא׃", "pointed": "לָמָּה תַרְאֵנִי אָוֶן וְעָמָל תַּבִּיט וְשֹׁד וְחָמָס לְנֶגְדִּי וַיְהִי רִיב וּמָדוֹן יִשָּֽׂא׃", "unpointed": "למה תראני און ועמל תביט ושד וחמס לנגדי ויהי ריב ומדון ישא׃"}, "tokens": ["לָ֣מָּה", "תַרְאֵ֤נִי", "אָ֙וֶן֙", "וְעָמָ֣ל", "תַּבִּ֔יט", "וְשֹׁ֥ד", "וְחָמָ֖ס", "לְנֶגְדִּ֑י", "וַיְהִ֧י", "רִ֦יב", "וּמָד֖וֹן", "יִשָּֽׂא׃"], "qere_ketiv": null, "parasha": null, "ref": "Hab 1:3", "prev_id": "Hab.1.2", "next_id": "Hab.1.4"}
{"id": "Hab.1.4", "book": "Habakkuk", "book_id": "Hab", "book_he": "חבקוק", "chapter": 1, "verse": 4, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "עַל־ כֵּן֙ תָּפ֣וּג תּוֹרָ֔ה וְלֹֽא־ יֵצֵ֥א לָנֶ֖צַח מִשְׁפָּ֑ט כִּ֤י רָשָׁע֙ מַכְתִּ֣יר אֶת־ הַצַּדִּ֔יק עַל־ כֵּ֛ן יֵצֵ֥א מִשְׁפָּ֖ט מְעֻקָּֽל׃", "pointed": "עַל־ כֵּן תָּפוּג תּוֹרָה וְלֹֽא־ יֵצֵא לָנֶצַח מִשְׁפָּט כִּי רָשָׁע מַכְתִּיר אֶת־ הַצַּדִּיק עַל־ כֵּן יֵצֵא מִשְׁפָּט מְעֻקָּֽל׃", "unpointed": "על־ כן תפוג תורה ולא־ יצא לנצח משפט כי רשע מכתיר את־ הצדיק על־ כן יצא משפט מעקל׃"}, "tokens": ["עַל־", "כֵּן֙", "תָּפ֣וּג", "תּוֹרָ֔ה", "וְלֹֽא־", "יֵצֵ֥א", "לָנֶ֖צַח", "מִשְׁפָּ֑ט", "כִּ֤י", "רָשָׁע֙", "מַכְתִּ֣יר", "אֶת־", "הַצַּדִּ֔יק", "עַל־", "כֵּ֛ן", "יֵצֵ֥א", "מִשְׁפָּ֖ט", "מְעֻקָּֽל׃"], "qere_ketiv": null, "parasha": null, "ref": "Hab 1:4", "prev_id": "Hab.1.3", "next_id": "Hab.1.5"}
{"id": "Hab.1.5", "book": "Habakkuk", "book_id": "Hab", "book_he": "חבקוק", "chapter": 1, "verse": 5, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "רְא֤וּ בַגּוֹיִם֙ וְֽהַבִּ֔יטוּ וְהִֽתַּמְּה֖וּ תְּמָ֑הוּ כִּי־ פֹ֙עַל֙ פֹּעֵ֣ל בִּֽימֵיכֶ֔ם לֹ֥א תַאֲמִ֖ינוּ כִּ֥י יְסֻפָּֽר׃", "pointed": "רְאוּ בַגּוֹיִם וְֽהַבִּיטוּ וְהִֽתַּמְּהוּ תְּמָהוּ כִּי־ פֹעַל פֹּעֵל בִּֽימֵיכֶם לֹא תַאֲמִינוּ כִּי יְסֻפָּֽר׃", "unpointed": "ראו בגוים והביטו והתמהו תמהו כי־ פעל פעל בימיכם לא תאמינו כי יספר׃"}, "tokens": ["רְא֤וּ", "בַגּוֹיִם֙", "וְֽהַבִּ֔יטוּ", "וְהִֽתַּמְּה֖וּ", "תְּמָ֑הוּ", "כִּי־", "פֹ֙עַל֙", "פֹּעֵ֣ל", "בִּֽימֵיכֶ֔ם", "לֹ֥א", "תַאֲמִ֖ינוּ", "כִּ֥י", "יְסֻפָּֽר׃"], "qere_ketiv": null, "parasha": null, "ref": "Hab 1:5", "prev_id": "Hab.1.4", "next_id": "Hab.1.6"}
{"id": "Hab.1.6", "book": "Habakkuk", "book_id": "Hab", "book_he": "חבקוק", "chapter": 1, "verse": 6, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כִּֽי־ הִנְנִ֤י מֵקִים֙ אֶת־ הַכַּשְׂדִּ֔ים הַגּ֖וֹי הַמַּ֣ר וְהַנִּמְהָ֑ר הַֽהוֹלֵךְ֙ לְמֶרְחֲבֵי־ אֶ֔רֶץ לָרֶ֖שֶׁת מִשְׁכָּנ֥וֹת לֹּא־ לֽוֹ׃", "pointed": "כִּֽי־ הִנְנִי מֵקִים אֶת־ הַכַּשְׂדִּים הַגּוֹי הַמַּר וְהַנִּמְהָר הַֽהוֹלֵךְ לְמֶרְחֲבֵי־ אֶרֶץ לָרֶשֶׁת מִשְׁכָּנוֹת לֹּא־ לֽוֹ׃", "unpointed": "כי־ הנני מקים את־ הכשדים הגוי המר והנמהר ההולך למרחבי־ ארץ לרשת משכנות לא־ לו׃"}, "tokens": ["כִּֽי־", "הִנְנִ֤י", "מֵקִים֙", "אֶת־", "הַכַּשְׂדִּ֔ים", "הַגּ֖וֹי", "הַמַּ֣ר", "וְהַנִּמְהָ֑ר", "הַֽהוֹלֵךְ֙", "לְמֶרְחֲבֵי־", "אֶ֔רֶץ", "לָרֶ֖שֶׁת", "מִשְׁכָּנ֥וֹת", "לֹּא־", "לֽוֹ׃"], "qere_ketiv": null, "parasha": null, "ref": "Hab 1:6", "prev_id": "Hab.1.5", "next_id": "Hab.1.7"}
{"id": "Hab.1.7", "book": "Habakkuk", "book_id": "Hab", "book_he": "חבקוק", "chapter": 1, "verse": 7, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "אָיֹ֥ם וְנוֹרָ֖א ה֑וּא מִמֶּ֕נּוּ מִשְׁפָּט֥וֹ וּשְׂאֵת֖וֹ יֵצֵֽא׃", "pointed": "אָיֹם וְנוֹרָא הוּא מִמֶּנּוּ מִשְׁפָּטוֹ וּשְׂאֵתוֹ יֵצֵֽא׃", "unpointed": "אים ונורא הוא ממנו משפטו ושאתו יצא׃"}, "tokens": ["אָיֹ֥ם", "וְנוֹרָ֖א", "ה֑וּא", "מִמֶּ֕נּוּ", "מִשְׁפָּט֥וֹ", "וּשְׂאֵת֖וֹ", "יֵצֵֽא׃"], "qere_ketiv": null, "parasha": null, "ref": "Hab 1:7", "prev_id": "Hab.1.6", "next_id": "Hab.1.8"}
{"id": "Hab.1.8", "book": "Habakkuk", "book_id": "Hab", "book_he": "חבקוק", "chapter": 1, "verse": 8, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְקַלּ֨וּ מִנְּמֵרִ֜ים סוּסָ֗יו וְחַדּוּ֙ מִזְּאֵ֣בֵי עֶ֔רֶב וּפָ֖שׁוּ פָּֽרָשָׁ֑יו וּפָֽרָשָׁיו֙ מֵרָח֣וֹק יָבֹ֔אוּ יָעֻ֕פוּ כְּנֶ֖שֶׁר חָ֥שׁ לֶאֱכֽוֹל׃", "pointed": "וְקַלּוּ מִנְּמֵרִים סוּסָיו וְחַדּוּ מִזְּאֵבֵי עֶרֶב וּפָשׁוּ פָּֽרָשָׁיו וּפָֽרָשָׁיו מֵרָחוֹק יָבֹאוּ יָעֻפוּ כְּנֶשֶׁר חָשׁ לֶאֱכֽוֹל׃", "unpointed": "וקלו מנמרים סוסיו וחדו מזאבי ערב ופשו פרשיו ופרשיו מרחוק יבאו יעפו כנשר חש לאכול׃"}, "tokens": ["וְקַלּ֨וּ", "מִנְּמֵרִ֜ים", "סוּסָ֗יו", "וְחַדּוּ֙", "מִזְּאֵ֣בֵי", "עֶ֔רֶב", "וּפָ֖שׁוּ", "פָּֽרָשָׁ֑יו", "וּפָֽרָשָׁיו֙", "מֵרָח֣וֹק", "יָבֹ֔אוּ", "יָעֻ֕פוּ", "כְּנֶ֖שֶׁר", "חָ֥שׁ", "לֶאֱכֽוֹל׃"], "qere_ketiv": null, "parasha": null, "ref": "Hab 1:8", "prev_id": "Hab.1.7", "next_id": "Hab.1.9"}
{"id": "Hab.1.9", "book": "Habakkuk", "book_id": "Hab", "book_he": "חבקוק", "chapter": 1, "verse": 9, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כֻּלֹּה֙ לְחָמָ֣ס יָב֔וֹא מְגַמַּ֥ת פְּנֵיהֶ֖ם קָדִ֑ימָה וַיֶּאֱסֹ֥ף כַּח֖וֹל שֶֽׁבִי׃", "pointed": "כֻּלֹּה לְחָמָס יָבוֹא מְגַמַּת פְּנֵיהֶם קָדִימָה וַיֶּאֱסֹף כַּחוֹל שֶֽׁבִי׃", "unpointed": "כלה לחמס יבוא מגמת פניהם קדימה ויאסף כחול שבי׃"}, "tokens": ["כֻּלֹּה֙", "לְחָמָ֣ס", "יָב֔וֹא", "מְגַמַּ֥ת", "פְּנֵיהֶ֖ם", "קָדִ֑ימָה", "וַיֶּאֱסֹ֥ף", "כַּח֖וֹל", "שֶֽׁבִי׃"], "qere_ketiv": null, "parasha": null, "ref": "Hab 1:9", "prev_id": "Hab.1.8", "next_id": "Hab.1.10"}
{"id": "Hab.1.10", "book": "Habakkuk", "book_id": "Hab", "book_he": "חבקוק", "chapter": 1, "verse": 10, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְהוּא֙ בַּמְּלָכִ֣ים יִתְקַלָּ֔ס וְרֹזְנִ֖ים מִשְׂחָ֣ק ל֑וֹ ה֚וּא לְכָל־ מִבְצָ֣ר יִשְׂחָ֔ק וַיִּצְבֹּ֥ר עָפָ֖ר וַֽיִּלְכְּדָֽהּ׃", "pointed": "וְהוּא בַּמְּלָכִים יִתְקַלָּס וְרֹזְנִים מִשְׂחָק לוֹ הוּא לְכָל־ מִבְצָר יִשְׂחָק וַיִּצְבֹּר עָפָר וַֽיִּלְכְּדָֽהּ׃", "unpointed": "והוא במלכים יתקלס ורזנים משחק לו הוא לכל־ מבצר ישחק ויצבר עפר וילכדה׃"}, "tokens": ["וְהוּא֙", "בַּמְּלָכִ֣ים", "יִתְקַלָּ֔ס", "וְרֹזְנִ֖ים", "מִשְׂחָ֣ק", "ל֑וֹ", "ה֚וּא", "לְכָל־", "מִבְצָ֣ר", "יִשְׂחָ֔ק", "וַיִּצְבֹּ֥ר", "עָפָ֖ר", "וַֽיִּלְכְּדָֽהּ׃"], "qere_ketiv": null, "parasha": null, "ref": "Hab 1:10", "prev_id": "Hab.1.9", "next_id": "Hab.1.11"}
{"id": "Hab.1.11", "book": "Habakkuk", "book_id": "Hab", "book_he": "חבקוק", "chapter": 1, "verse": 11, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "אָ֣ז חָלַ֥ף ר֛וּחַ וַֽיַּעֲבֹ֖ר וְאָשֵׁ֑ם ז֥וּ כֹח֖וֹ לֵאלֹהֽוֹ׃", "pointed": "אָז חָלַף רוּחַ וַֽיַּעֲבֹר וְאָשֵׁם זוּ כֹחוֹ לֵאלֹהֽוֹ׃", "unpointed": "אז חלף רוח ויעבר ואשם זו כחו לאלהו׃"}, "tokens": ["אָ֣ז", "חָלַ֥ף", "ר֛וּחַ", "וַֽיַּעֲבֹ֖ר", "וְאָשֵׁ֑ם", "ז֥וּ", "כֹח֖וֹ", "לֵאלֹהֽוֹ׃"], "qere_ketiv": null, "parasha": null, "ref": "Hab 1:11", "prev_id": "Hab.1.10", "next_id": "Hab.1.12"}
{"id": "Hab.1.12", "book": "Habakkuk", "book_id": "Hab", "book_he": "חבקוק", "chapter": 1, "verse": 12, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הֲל֧וֹא אַתָּ֣ה מִקֶּ֗דֶם יְהוָ֧ה אֱלֹהַ֛י קְדֹשִׁ֖י לֹ֣א נָמ֑וּת יְהוָה֙ לְמִשְׁפָּ֣ט שַׂמְתּ֔וֹ וְצ֖וּר לְהוֹכִ֥יחַ יְסַדְתּֽוֹ׃", "pointed": "הֲלוֹא אַתָּה מִקֶּדֶם יְהוָה אֱלֹהַי קְדֹשִׁי לֹא נָמוּת יְהוָה לְמִשְׁפָּט שַׂמְתּוֹ וְצוּר לְהוֹכִיחַ יְסַדְתּֽוֹ׃", "unpointed": "הלוא אתה מקדם יהוה אלהי קדשי לא נמות יהוה למשפט שמתו וצור להוכיח יסדתו׃"}, "tokens": ["הֲל֧וֹא", "אַתָּ֣ה", "מִקֶּ֗דֶם", "יְהוָ֧ה", "אֱלֹהַ֛י", "קְדֹשִׁ֖י", "לֹ֣א", "נָמ֑וּת", "יְהוָה֙", "לְמִשְׁפָּ֣ט", "שַׂמְתּ֔וֹ", "וְצ֖וּר", "לְהוֹכִ֥יחַ", "יְסַדְתּֽוֹ׃"], "qere_ketiv": null, "parasha": null, "ref": "Hab 1:12", "prev_id": "Hab.1.11", "next_id": "Hab.1.13"}
{"id": "Hab.1.13", "book": "Habakkuk", "book_id": "Hab", "book_he": "חבקוק", "chapter": 1, "verse": 13, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "טְה֤וֹר עֵינַ֙יִם֙ מֵרְא֣וֹת רָ֔ע וְהַבִּ֥יט אֶל־ עָמָ֖ל לֹ֣א תוּכָ֑ל לָ֤מָּה תַבִּיט֙ בּֽוֹגְדִ֔ים תַּחֲרִ֕ישׁ בְּבַלַּ֥ע רָשָׁ֖ע צַדִּ֥יק מִמֶּֽנּוּ׃", "pointed": "טְהוֹר עֵינַיִם מֵרְאוֹת רָע וְהַבִּיט אֶל־ עָמָל לֹא תוּכָל לָמָּה תַבִּיט בּֽוֹגְדִים תַּחֲרִישׁ בְּבַלַּע רָשָׁע צַדִּיק מִמֶּֽנּוּ׃", "unpointed": "טהור עינים מראות רע והביט אל־ עמל לא תוכל למה תביט בוגדים תחריש בבלע רשע צדיק ממנו׃"}, "tokens": ["טְה֤וֹר", "עֵינַ֙יִם֙", "מֵרְא֣וֹת", "רָ֔ע", "וְהַבִּ֥יט", "אֶל־", "עָמָ֖ל", "לֹ֣א", "תוּכָ֑ל", "לָ֤מָּה", "תַבִּיט֙", "בּֽוֹגְדִ֔ים", "תַּחֲרִ֕ישׁ", "בְּבַלַּ֥ע", "רָשָׁ֖ע", "צַדִּ֥יק", "מִמֶּֽנּוּ׃"], "qere_ketiv": null, "parasha": null, "ref": "Hab 1:13", "prev_id": "Hab.1.12", "next_id": "Hab.1.14"}
{"id": "Hab.1.14", "book": "Habakkuk", "book_id": "Hab", "book_he": "חבקוק", "chapter": 1, "verse": 14, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וַתַּעֲשֶׂ֥ה אָדָ֖ם כִּדְגֵ֣י הַיָּ֑ם כְּרֶ֖מֶשׂ לֹא־ מֹשֵׁ֥ל בּֽוֹ׃", "pointed": "וַתַּעֲשֶׂה אָדָם כִּדְגֵי הַיָּם כְּרֶמֶשׂ לֹא־ מֹשֵׁל בּֽוֹ׃", "unpointed": "ותעשה אדם כדגי הים כרמש לא־ משל בו׃"}, "tokens": ["וַתַּעֲשֶׂ֥ה", "אָדָ֖ם", "כִּדְגֵ֣י", "הַיָּ֑ם", "כְּרֶ֖מֶשׂ", "לֹא־", "מֹשֵׁ֥ל", "בּֽוֹ׃"], "qere_ketiv": null, "parasha": null, "ref": "Hab 1:14", "prev_id": "Hab.1.13", "next_id": "Hab.1.15"}
{"id": "Hab.1.15", "book": "Habakkuk", "book_id": "Hab", "book_he": "חבקוק", "chapter": 1, "verse": 15, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כֻּלֹּה֙ בְּחַכָּ֣ה הֵֽעֲלָ֔ה יְגֹרֵ֣הוּ בְחֶרְמ֔וֹ וְיַאַסְפֵ֖הוּ בְּמִכְמַרְתּ֑וֹ עַל־ כֵּ֖ן יִשְׂמַ֥ח וְיָגִֽיל׃", "pointed": "כֻּלֹּה בְּחַכָּה הֵֽעֲלָה יְגֹרֵהוּ בְחֶרְמוֹ וְיַאַסְפֵהוּ בְּמִכְמַרְתּוֹ עַל־ כֵּן יִשְׂמַח וְיָגִֽיל׃", "unpointed": "כלה בחכה העלה יגרהו בחרמו ויאספהו במכמרתו על־ כן ישמח ויגיל׃"}, "tokens": ["כֻּלֹּה֙", "בְּחַכָּ֣ה", "הֵֽעֲלָ֔ה", "יְגֹרֵ֣הוּ", "בְחֶרְמ֔וֹ", "וְיַאַסְפֵ֖הוּ", "בְּמִכְמַרְתּ֑וֹ", "עַל־", "כֵּ֖ן", "יִשְׂמַ֥ח", "וְיָגִֽיל׃"], "qere_ketiv": null, "parasha": null, "ref": "Hab 1:15", "prev_id": "Hab.1.14", "next_id": "Hab.1.16"}
{"id": "Hab.1.16", "book": "Habakkuk", "book_id": "Hab", "book_he": "חבקוק", "chapter": 1, "verse": 16, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "עַל־ כֵּן֙ יְזַבֵּ֣חַ לְחֶרְמ֔וֹ וִֽיקַטֵּ֖ר לְמִכְמַרְתּ֑וֹ כִּ֤י בָהֵ֙מָּה֙ שָׁמֵ֣ן חֶלְק֔וֹ וּמַאֲכָל֖וֹ בְּרִאָֽה׃", "pointed": "עַל־ כֵּן יְזַבֵּחַ לְחֶרְמוֹ וִֽיקַטֵּר לְמִכְמַרְתּוֹ כִּי בָהֵמָּה שָׁמֵן חֶלְקוֹ וּמַאֲכָלוֹ בְּרִאָֽה׃", "unpointed": "על־ כן יזבח לחרמו ויקטר למכמרתו כי בהמה שמן חלקו ומאכלו בראה׃"}, "tokens": ["עַל־", "כֵּן֙", "יְזַבֵּ֣חַ", "לְחֶרְמ֔וֹ", "וִֽיקַטֵּ֖ר", "לְמִכְמַרְתּ֑וֹ", "כִּ֤י", "בָהֵ֙מָּה֙", "שָׁמֵ֣ן", "חֶלְק֔וֹ", "וּמַאֲכָל֖וֹ", "בְּרִאָֽה׃"], "qere_ketiv": null, "parasha": null, "ref": "Hab 1:16", "prev_id": "Hab.1.15", "next_id": "Hab.1.17"}
{"id": "Hab.1.17", "book": "Habakkuk", "book_id": "Hab", "book_he": "חבקוק", "chapter": 1, "verse": 17, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הַ֥עַל כֵּ֖ן יָרִ֣יק חֶרְמ֑וֹ וְתָמִ֛יד לַהֲרֹ֥ג גּוֹיִ֖ם לֹ֥א יַחְמֽוֹל׃", "pointed": "הַעַל כֵּן יָרִיק חֶרְמוֹ וְתָמִיד לַהֲרֹג גּוֹיִם לֹא יַחְמֽוֹל׃", "unpointed": "העל כן יריק חרמו ותמיד להרג גוים לא יחמול׃"}, "tokens": ["הַ֥עַל", "כֵּ֖ן", "יָרִ֣יק", "חֶרְמ֑וֹ", "וְתָמִ֛יד", "לַהֲרֹ֥ג", "גּוֹיִ֖ם", "לֹ֥א", "יַחְמֽוֹל׃"], "qere_ketiv": null, "parasha": "setuma", "ref": "Hab 1:17", "prev_id": "Hab.1.16", "next_id": "Hab.2.1"}
{"id": "Hab.2.1", "book": "Habakkuk", "book_id": "Hab", "book_he": "חבקוק", "chapter": 2, "verse": 1, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "עַל־ מִשְׁמַרְתִּ֣י אֶעֱמֹ֔דָה וְאֶֽתְיַצְּבָ֖ה עַל־ מָצ֑וֹר וַאֲצַפֶּ֗ה לִרְאוֹת֙ מַה־ יְדַבֶּר־ בִּ֔י וּמָ֥ה אָשִׁ֖יב עַל־ תּוֹכַחְתִּֽי׃", "pointed": "עַל־ מִשְׁמַרְתִּי אֶעֱמֹדָה וְאֶֽתְיַצְּבָה עַל־ מָצוֹר וַאֲצַפֶּה לִרְאוֹת מַה־ יְדַבֶּר־ בִּי וּמָה אָשִׁיב עַל־ תּוֹכַחְתִּֽי׃", "unpointed": "על־ משמרתי אעמדה ואתיצבה על־ מצור ואצפה לראות מה־ ידבר־ בי ומה אשיב על־ תוכחתי׃"}, "tokens": ["עַל־", "מִשְׁמַרְתִּ֣י", "אֶעֱמֹ֔דָה", "וְאֶֽתְיַצְּבָ֖ה", "עַל־", "מָצ֑וֹר", "וַאֲצַפֶּ֗ה", "לִרְאוֹת֙", "מַה־", "יְדַבֶּר־", "בִּ֔י", "וּמָ֥ה", "אָשִׁ֖יב", "עַל־", "תּוֹכַחְתִּֽי׃"], "qere_ketiv": null, "parasha": null, "ref": "Hab 2:1", "prev_id": "Hab.1.17", "next_id": "Hab.2.2"}
{"id": "Hab.2.2", "book": "Habakkuk", "book_id": "Hab", "book_he": "חבקוק", "chapter": 2, "verse": 2, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וַיַּעֲנֵ֤נִי יְהוָה֙ וַיֹּ֔אמֶר כְּת֣וֹב חָז֔וֹן וּבָאֵ֖ר עַל־ הַלֻּח֑וֹת לְמַ֥עַן יָר֖וּץ ק֥וֹרֵא בֽוֹ׃", "pointed": "וַיַּעֲנֵנִי יְהוָה וַיֹּאמֶר כְּתוֹב חָזוֹן וּבָאֵר עַל־ הַלֻּחוֹת לְמַעַן יָרוּץ קוֹרֵא בֽוֹ׃", "unpointed": "ויענני יהוה ויאמר כתוב חזון ובאר על־ הלחות למען ירוץ קורא בו׃"}, "tokens": ["וַיַּעֲנֵ֤נִי", "יְהוָה֙", "וַיֹּ֔אמֶר", "כְּת֣וֹב", "חָז֔וֹן", "וּבָאֵ֖ר", "עַל־", "הַלֻּח֑וֹת", "לְמַ֥עַן", "יָר֖וּץ", "ק֥וֹרֵא", "בֽוֹ׃"], "qere_ketiv": null, "parasha": null, "ref": "Hab 2:2", "prev_id": "Hab.2.1", "next_id": "Hab.2.3"}
{"id": "Hab.2.3", "book": "Habakkuk", "book_id": "Hab", "book_he": "חבקוק", "chapter": 2, "verse": 3, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כִּ֣י ע֤וֹד חָזוֹן֙ לַמּוֹעֵ֔ד וְיָפֵ֥חַ לַקֵּ֖ץ וְלֹ֣א יְכַזֵּ֑ב אִם־ יִתְמַהְמָהּ֙ חַכֵּה־ ל֔וֹ כִּֽי־ בֹ֥א יָבֹ֖א לֹ֥א יְאַחֵֽר׃", "pointed": "כִּי עוֹד חָזוֹן לַמּוֹעֵד וְיָפֵחַ לַקֵּץ וְלֹא יְכַזֵּב אִם־ יִתְמַהְמָהּ חַכֵּה־ לוֹ כִּֽי־ בֹא יָבֹא לֹא יְאַחֵֽר׃", "unpointed": "כי עוד חזון למועד ויפח לקץ ולא יכזב אם־ יתמהמה חכה־ לו כי־ בא יבא לא יאחר׃"}, "tokens": ["כִּ֣י", "ע֤וֹד", "חָזוֹן֙", "לַמּוֹעֵ֔ד", "וְיָפֵ֥חַ", "לַקֵּ֖ץ", "וְלֹ֣א", "יְכַזֵּ֑ב", "אִם־", "יִתְמַהְמָהּ֙", "חַכֵּה־", "ל֔וֹ", "כִּֽי־", "בֹ֥א", "יָבֹ֖א", "לֹ֥א", "יְאַחֵֽר׃"], "qere_ketiv": null, "parasha": null, "ref": "Hab 2:3", "prev_id": "Hab.2.2", "next_id": "Hab.2.4"}
{"id": "Hab.2.4", "book": "Habakkuk", "book_id": "Hab", "book_he": "חבקוק", "chapter": 2, "verse": 4, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הִנֵּ֣ה עֻפְּלָ֔ה לֹא־ יָשְׁרָ֥ה נַפְשׁ֖וֹ בּ֑וֹ וְצַדִּ֖יק בֶּאֱמוּנָת֥וֹ יִחְיֶֽה׃", "pointed": "הִנֵּה עֻפְּלָה לֹא־ יָשְׁרָה נַפְשׁוֹ בּוֹ וְצַדִּיק בֶּאֱמוּנָתוֹ יִחְיֶֽה׃", "unpointed": "הנה עפלה לא־ ישרה נפשו בו וצדיק באמונתו יחיה׃"}, "tokens": ["הִנֵּ֣ה", "עֻפְּלָ֔ה", "לֹא־", "יָשְׁרָ֥ה", "נַפְשׁ֖וֹ", "בּ֑וֹ", "וְצַדִּ֖יק", "בֶּאֱמוּנָת֥וֹ", "יִחְיֶֽה׃"], "qere_ketiv": null, "parasha": null, "ref": "Hab 2:4", "prev_id": "Hab.2.3", "next_id": "Hab.2.5"}
{"id": "Hab.2.5", "book": "Habakkuk", "book_id": "Hab", "book_he": "חבקוק", "chapter": 2, "verse": 5, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְאַף֙ כִּֽי־ הַיַּ֣יִן בּוֹגֵ֔ד גֶּ֥בֶר יָהִ֖יר וְלֹ֣א יִנְוֶ֑ה אֲשֶׁר֩ הִרְחִ֨יב כִּשְׁא֜וֹל נַפְשׁ֗וֹ וְה֤וּא כַמָּ֙וֶת֙ וְלֹ֣א יִשְׂבָּ֔ע וַיֶּאֱסֹ֤ף אֵלָיו֙ כָּל־ הַגּוֹיִ֔ם וַיִּקְבֹּ֥ץ אֵלָ֖יו כָּל־ הָעַמִּֽים׃", "pointed": "וְאַף כִּֽי־ הַיַּיִן בּוֹגֵד גֶּבֶר יָהִיר וְלֹא יִנְוֶה אֲשֶׁר הִרְחִיב כִּשְׁאוֹל נַפְשׁוֹ וְהוּא כַמָּוֶת וְלֹא יִשְׂבָּע וַיֶּאֱסֹף אֵלָיו כָּל־ הַגּוֹיִם וַיִּקְבֹּץ אֵלָיו כָּל־ הָעַמִּֽים׃", "unpointed": "ואף כי־ היין בוגד גבר יהיר ולא ינוה אשר הרחיב כשאול נפשו והוא כמות ולא ישבע ויאסף אליו כל־ הגוים ויקבץ אליו כל־ העמים׃"}, "tokens": ["וְאַף֙", "כִּֽי־", "הַיַּ֣יִן", "בּוֹגֵ֔ד", "גֶּ֥בֶר", "יָהִ֖יר", "וְלֹ֣א", "יִנְוֶ֑ה", "אֲשֶׁר֩", "הִרְחִ֨יב", "כִּשְׁא֜וֹל", "נַפְשׁ֗וֹ", "וְה֤וּא", "כַמָּ֙וֶת֙", "וְלֹ֣א", "יִשְׂבָּ֔ע", "וַיֶּאֱסֹ֤ף", "אֵלָיו֙", "כָּל־", "הַגּוֹיִ֔ם", "וַיִּקְבֹּ֥ץ", "אֵלָ֖יו", "כָּל־", "הָעַמִּֽים׃"], "qere_ketiv": null, "parasha": null, "ref": "Hab 2:5", "prev_id": "Hab.2.4", "next_id": "Hab.2.6"}
{"id": "Hab.2.6", "book": "Habakkuk", "book_id": "Hab", "book_he": "חבקוק", "chapter": 2, "verse": 6, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הֲלוֹא־ אֵ֣לֶּה כֻלָּ֗ם עָלָיו֙ מָשָׁ֣ל יִשָּׂ֔אוּ וּמְלִיצָ֖ה חִיד֣וֹת ל֑וֹ וְיֹאמַ֗ר ה֚וֹי הַמַּרְבֶּ֣ה לֹּא־ ל֔וֹ עַד־ מָתַ֕י וּמַכְבִּ֥יד עָלָ֖יו עַבְטִֽיט׃", "pointed": "הֲלוֹא־ אֵלֶּה כֻלָּם עָלָיו מָשָׁל יִשָּׂאוּ וּמְלִיצָה חִידוֹת לוֹ וְיֹאמַר הוֹי הַמַּרְבֶּה לֹּא־ לוֹ עַד־ מָתַי וּמַכְבִּיד עָלָיו עַבְטִֽיט׃", "unpointed": "הלוא־ אלה כלם עליו משל ישאו ומליצה חידות לו ויאמר הוי המרבה לא־ לו עד־ מתי ומכביד עליו עבטיט׃"}, "tokens": ["הֲלוֹא־", "אֵ֣לֶּה", "כֻלָּ֗ם", "עָלָיו֙", "מָשָׁ֣ל", "יִשָּׂ֔אוּ", "וּמְלִיצָ֖ה", "חִיד֣וֹת", "ל֑וֹ", "וְיֹאמַ֗ר", "ה֚וֹי", "הַמַּרְבֶּ֣ה", "לֹּא־", "ל֔וֹ", "עַד־", "מָתַ֕י", "וּמַכְבִּ֥יד", "עָלָ֖יו", "עַבְטִֽיט׃"], "qere_ketiv": null, "parasha": null, "ref": "Hab 2:6", "prev_id": "Hab.2.5", "next_id": "Hab.2.7"}
{"id": "Hab.2.7", "book": "Habakkuk", "book_id": "Hab", "book_he": "חבקוק", "chapter": 2, "verse": 7, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הֲל֣וֹא פֶ֗תַע יָק֙וּמוּ֙ נֹשְׁכֶ֔יךָ וְיִקְצ֖וּ מְזַעְזְעֶ֑יךָ וְהָיִ֥יתָ לִמְשִׁסּ֖וֹת לָֽמוֹ׃", "pointed": "הֲלוֹא פֶתַע יָקוּמוּ נֹשְׁכֶיךָ וְיִקְצוּ מְזַעְזְעֶיךָ וְהָיִיתָ לִמְשִׁסּוֹת לָֽמוֹ׃", "unpointed": "הלוא פתע יקומו נשכיך ויקצו מזעזעיך והיית למשסות למו׃"}, "tokens": ["הֲל֣וֹא", "פֶ֗תַע", "יָק֙וּמוּ֙", "נֹשְׁכֶ֔יךָ", "וְיִקְצ֖וּ", "מְזַעְזְעֶ֑יךָ", "וְהָיִ֥יתָ", "לִמְשִׁסּ֖וֹת", "לָֽמוֹ׃"], "qere_ketiv": null, "parasha": null, "ref": "Hab 2:7", "prev_id": "Hab.2.6", "next_id": "Hab.2.8"}
{"id": "Hab.2.8", "book": "Habakkuk", "book_id": "Hab", "book_he": "חבקוק", "chapter": 2, "verse": 8, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כִּֽי אַתָּ֤ה שַׁלּ֙וֹתָ֙ גּוֹיִ֣ם רַבִּ֔ים יְשָׁלּ֖וּךָ כָּל־ יֶ֣תֶר עַמִּ֑ים מִדְּמֵ֤י אָדָם֙ וַחֲמַס־ אֶ֔רֶץ קִרְיָ֖ה וְכָל־ יֹ֥שְׁבֵי בָֽהּ׃", "pointed": "כִּֽי אַתָּה שַׁלּוֹתָ גּוֹיִם רַבִּים יְשָׁלּוּךָ כָּל־ יֶתֶר עַמִּים מִדְּמֵי אָדָם וַחֲמַס־ אֶרֶץ קִרְיָה וְכָל־ יֹשְׁבֵי בָֽהּ׃", "unpointed": "כי אתה שלות גוים רבים ישלוך כל־ יתר עמים מדמי אדם וחמס־ ארץ קריה וכל־ ישבי בה׃"}, "tokens": ["כִּֽי", "אַתָּ֤ה", "שַׁלּ֙וֹתָ֙", "גּוֹיִ֣ם", "רַבִּ֔ים", "יְשָׁלּ֖וּךָ", "כָּל־", "יֶ֣תֶר", "עַמִּ֑ים", "מִדְּמֵ֤י", "אָדָם֙", "וַחֲמַס־", "אֶ֔רֶץ", "קִרְיָ֖ה", "וְכָל־", "יֹ֥שְׁבֵי", "בָֽהּ׃"], "qere_ketiv": null, "parasha": "petucha", "ref": "Hab 2:8", "prev_id": "Hab.2.7", "next_id": "Hab.2.9"}
{"id": "Hab.2.9", "book": "Habakkuk", "book_id": "Hab", "book_he": "חבקוק", "chapter": 2, "verse": 9, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "ה֗וֹי בֹּצֵ֛עַ בֶּ֥צַע רָ֖ע לְבֵית֑וֹ לָשׂ֤וּם בַּמָּרוֹם֙ קִנּ֔וֹ לְהִנָּצֵ֖ל מִכַּף־ רָֽע׃", "pointed": "הוֹי בֹּצֵעַ בֶּצַע רָע לְבֵיתוֹ לָשׂוּם בַּמָּרוֹם קִנּוֹ לְהִנָּצֵל מִכַּף־ רָֽע׃", "unpointed": "הוי בצע בצע רע לביתו לשום במרום קנו להנצל מכף־ רע׃"}, "tokens": ["ה֗וֹי", "בֹּצֵ֛עַ", "בֶּ֥צַע", "רָ֖ע", "לְבֵית֑וֹ", "לָשׂ֤וּם", "בַּמָּרוֹם֙", "קִנּ֔וֹ", "לְהִנָּצֵ֖ל", "מִכַּף־", "רָֽע׃"], "qere_ketiv": null, "parasha": null, "ref": "Hab 2:9", "prev_id": "Hab.2.8", "next_id": "Hab.2.10"}
{"id": "Hab.2.10", "book": "Habakkuk", "book_id": "Hab", "book_he": "חבקוק", "chapter": 2, "verse": 10, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "יָעַ֥צְתָּ בֹּ֖שֶׁת לְבֵיתֶ֑ךָ קְצוֹת־ עַמִּ֥ים רַבִּ֖ים וְחוֹטֵ֥א נַפְשֶֽׁךָ׃", "pointed": "יָעַצְתָּ בֹּשֶׁת לְבֵיתֶךָ קְצוֹת־ עַמִּים רַבִּים וְחוֹטֵא נַפְשֶֽׁךָ׃", "unpointed": "יעצת בשת לביתך קצות־ עמים רבים וחוטא נפשך׃"}, "tokens": ["יָעַ֥צְתָּ", "בֹּ֖שֶׁת", "לְבֵיתֶ֑ךָ", "קְצוֹת־", "עַמִּ֥ים", "רַבִּ֖ים", "וְחוֹטֵ֥א", "נַפְשֶֽׁךָ׃"], "qere_ketiv": null, "parasha": null, "ref": "Hab 2:10", "prev_id": "Hab.2.9", "next_id": "Hab.2.11"}
{"id": "Hab.2.11", "book": "Habakkuk", "book_id": "Hab", "book_he": "חבקוק", "chapter": 2, "verse": 11, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כִּי־ אֶ֖בֶן מִקִּ֣יר תִּזְעָ֑ק וְכָפִ֖יס מֵעֵ֥ץ יַעֲנֶֽנָּה׃", "pointed": "כִּי־ אֶבֶן מִקִּיר תִּזְעָק וְכָפִיס מֵעֵץ יַעֲנֶֽנָּה׃", "unpointed": "כי־ אבן מקיר תזעק וכפיס מעץ יעננה׃"}, "tokens": ["כִּי־", "אֶ֖בֶן", "מִקִּ֣יר", "תִּזְעָ֑ק", "וְכָפִ֖יס", "מֵעֵ֥ץ", "יַעֲנֶֽנָּה׃"], "qere_ketiv": null, "parasha": "petucha", "ref": "Hab 2:11", "prev_id": "Hab.2.10", "next_id": "Hab.2.12"}
{"id": "Hab.2.12", "book": "Habakkuk", "book_id": "Hab", "book_he": "חבקוק", "chapter": 2, "verse": 12, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "ה֛וֹי בֹּנֶ֥ה עִ֖יר בְּדָמִ֑ים וְכוֹנֵ֥ן קִרְיָ֖ה בְּעַוְלָֽה׃", "pointed": "הוֹי בֹּנֶה עִיר בְּדָמִים וְכוֹנֵן קִרְיָה בְּעַוְלָֽה׃", "unpointed": "הוי בנה עיר בדמים וכונן קריה בעולה׃"}, "tokens": ["ה֛וֹי", "בֹּנֶ֥ה", "עִ֖יר", "בְּדָמִ֑ים", "וְכוֹנֵ֥ן", "קִרְיָ֖ה", "בְּעַוְלָֽה׃"], "qere_ketiv": null, "parasha": null, "ref": "Hab 2:12", "prev_id": "Hab.2.11", "next_id": "Hab.2.13"}
{"id": "Hab.2.13", "book": "Habakkuk", "book_id": "Hab", "book_he": "חבקוק", "chapter": 2, "verse": 13, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הֲל֣וֹא הִנֵּ֔ה מֵאֵ֖ת יְהוָ֣ה צְבָא֑וֹת וְיִֽיגְע֤וּ עַמִּים֙ בְּדֵי־ אֵ֔שׁ וּלְאֻמִּ֖ים בְּדֵי־ רִ֥יק יִעָֽפוּ׃", "pointed": "הֲלוֹא הִנֵּה מֵאֵת יְהוָה צְבָאוֹת וְיִֽיגְעוּ עַמִּים בְּדֵי־ אֵשׁ וּלְאֻמִּים בְּדֵי־ רִיק יִעָֽפוּ׃", "unpointed": "הלוא הנה מאת יהוה צבאות וייגעו עמים בדי־ אש ולאמים בדי־ ריק יעפו׃"}, "tokens": ["הֲל֣וֹא", "הִנֵּ֔ה", "מֵאֵ֖ת", "יְהוָ֣ה", "צְבָא֑וֹת", "וְיִֽיגְע֤וּ", "עַמִּים֙", "בְּדֵי־", "אֵ֔שׁ", "וּלְאֻמִּ֖ים", "בְּדֵי־", "רִ֥יק", "יִעָֽפוּ׃"], "qere_ketiv": null, "parasha": null, "ref": "Hab 2:13", "prev_id": "Hab.2.12", "next_id": "Hab.2.14"}
{"id": "Hab.2.14", "book": "Habakkuk", "book_id": "Hab", "book_he": "חבקוק", "chapter": 2, "verse": 14, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כִּ֚י תִּמָּלֵ֣א הָאָ֔רֶץ לָדַ֖עַת אֶת־ כְּב֣וֹד יְהוָ֑ה כַּמַּ֖יִם יְכַסּ֥וּ עַל־ יָֽם׃", "pointed": "כִּי תִּמָּלֵא הָאָרֶץ לָדַעַת אֶת־ כְּבוֹד יְהוָה כַּמַּיִם יְכַסּוּ עַל־ יָֽם׃", "unpointed": "כי תמלא הארץ לדעת את־ כבוד יהוה כמים יכסו על־ ים׃"}, "tokens": ["כִּ֚י", "תִּמָּלֵ֣א", "הָאָ֔רֶץ", "לָדַ֖עַת", "אֶת־", "כְּב֣וֹד", "יְהוָ֑ה", "כַּמַּ֖יִם", "יְכַסּ֥וּ", "עַל־", "יָֽם׃"], "qere_ketiv": null, "parasha": "setuma", "ref": "Hab 2:14", "prev_id": "Hab.2.13", "next_id": "Hab.2.15"}
{"id": "Hab.2.15", "book": "Habakkuk", "book_id": "Hab", "book_he": "חבקוק", "chapter": 2, "verse": 15, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "ה֚וֹי מַשְׁקֵ֣ה רֵעֵ֔הוּ מְסַפֵּ֥חַ חֲמָתְךָ֖ וְאַ֣ף שַׁכֵּ֑ר לְמַ֥עַן הַבִּ֖יט עַל־ מְעוֹרֵיהֶֽם׃", "pointed": "הוֹי מַשְׁקֵה רֵעֵהוּ מְסַפֵּחַ חֲמָתְךָ וְאַף שַׁכֵּר לְמַעַן הַבִּיט עַל־ מְעוֹרֵיהֶֽם׃", "unpointed": "הוי משקה רעהו מספח חמתך ואף שכר למען הביט על־ מעוריהם׃"}, "tokens": ["ה֚וֹי", "מַשְׁקֵ֣ה", "רֵעֵ֔הוּ", "מְסַפֵּ֥חַ", "חֲמָתְךָ֖", "וְאַ֣ף", "שַׁכֵּ֑ר", "לְמַ֥עַן", "הַבִּ֖יט", "עַל־", "מְעוֹרֵיהֶֽם׃"], "qere_ketiv": null, "parasha": null, "ref": "Hab 2:15", "prev_id": "Hab.2.14", "next_id": "Hab.2.16"}
{"id": "Hab.2.16", "book": "Habakkuk", "book_id": "Hab", "book_he": "חבקוק", "chapter": 2, "verse": 16, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "שָׂבַ֤עְתָּ קָלוֹן֙ מִכָּב֔וֹד שְׁתֵ֥ה גַם־ אַ֖תָּה וְהֵֽעָרֵ֑ל תִּסּ֣וֹב עָלֶ֗יךָ כּ֚וֹס יְמִ֣ין יְהוָ֔ה וְקִיקָל֖וֹן עַל־ כְּבוֹדֶֽךָ׃", "pointed": "שָׂבַעְתָּ קָלוֹן מִכָּבוֹד שְׁתֵה גַם־ אַתָּה וְהֵֽעָרֵל תִּסּוֹב עָלֶיךָ כּוֹס יְמִין יְהוָה וְקִיקָלוֹן עַל־ כְּבוֹדֶֽךָ׃", "unpointed": "שבעת קלון מכבוד שתה גם־ אתה והערל תסוב עליך כוס ימין יהוה וקיקלון על־ כבודך׃"}, "tokens": ["שָׂבַ֤עְתָּ", "קָלוֹן֙", "מִכָּב֔וֹד", "שְׁתֵ֥ה", "גַם־", "אַ֖תָּה", "וְהֵֽעָרֵ֑ל", "תִּסּ֣וֹב", "עָלֶ֗יךָ", "כּ֚וֹס", "יְמִ֣ין", "יְהוָ֔ה", "וְקִיקָל֖וֹן", "עַל־", "כְּבוֹדֶֽךָ׃"], "qere_ketiv": null, "parasha": null, "ref": "Hab 2:16", "prev_id": "Hab.2.15", "next_id": "Hab.2.17"}
{"id": "Hab.2.17", "book": "Habakkuk", "book_id": "Hab", "book_he": "חבקוק", "chapter": 2, "verse": 17, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כִּ֣י חֲמַ֤ס לְבָנוֹן֙ יְכַסֶּ֔ךָּ וְשֹׁ֥ד בְּהֵמ֖וֹת יְחִיתַ֑ן מִדְּמֵ֤י אָדָם֙ וַחֲמַס־ אֶ֔רֶץ קִרְיָ֖ה וְכָל־ יֹ֥שְׁבֵי בָֽהּ׃", "pointed": "כִּי חֲמַס לְבָנוֹן יְכַסֶּךָּ וְשֹׁד בְּהֵמוֹת יְחִיתַן מִדְּמֵי אָדָם וַחֲמַס־ אֶרֶץ קִרְיָה וְכָל־ יֹשְׁבֵי בָֽהּ׃", "unpointed": "כי חמס לבנון יכסך ושד בהמות יחיתן מדמי אדם וחמס־ ארץ קריה וכל־ ישבי בה׃"}, "tokens": ["כִּ֣י", "חֲמַ֤ס", "לְבָנוֹן֙", "יְכַסֶּ֔ךָּ", "וְשֹׁ֥ד", "בְּהֵמ֖וֹת", "יְחִיתַ֑ן", "מִדְּמֵ֤י", "אָדָם֙", "וַחֲמַס־", "אֶ֔רֶץ", "קִרְיָ֖ה", "וְכָל־", "יֹ֥שְׁבֵי", "בָֽהּ׃"], "qere_ketiv": null, "parasha": "setuma", "ref": "Hab 2:17", "prev_id": "Hab.2.16", "next_id": "Hab.2.18"}
{"id": "Hab.2.18", "book": "Habakkuk", "book_id": "Hab", "book_he": "חבקוק", "chapter": 2, "verse": 18, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "מָֽה־ הוֹעִ֣יל פֶּ֗סֶל כִּ֤י פְסָלוֹ֙ יֹֽצְר֔וֹ מַסֵּכָ֖ה וּמ֣וֹרֶה שָּׁ֑קֶר כִּ֣י בָטַ֞ח יֹצֵ֤ר יִצְרוֹ֙ עָלָ֔יו לַעֲשׂ֖וֹת אֱלִילִ֥ים אִלְּמִֽים׃", "pointed": "מָֽה־ הוֹעִיל פֶּסֶל כִּי פְסָלוֹ יֹֽצְרוֹ מַסֵּכָה וּמוֹרֶה שָּׁקֶר כִּי בָטַח יֹצֵר יִצְרוֹ עָלָיו לַעֲשׂוֹת אֱלִילִים אִלְּמִֽים׃", "unpointed": "מה־ הועיל פסל כי פסלו יצרו מסכה ומורה שקר כי בטח יצר יצרו עליו לעשות אלילים אלמים׃"}, "tokens": ["מָֽה־", "הוֹעִ֣יל", "פֶּ֗סֶל", "כִּ֤י", "פְסָלוֹ֙", "יֹֽצְר֔וֹ", "מַסֵּכָ֖ה", "וּמ֣וֹרֶה", "שָּׁ֑קֶר", "כִּ֣י", "בָטַ֞ח", "יֹצֵ֤ר", "יִצְרוֹ֙", "עָלָ֔יו", "לַעֲשׂ֖וֹת", "אֱלִילִ֥ים", "אִלְּמִֽים׃"], "qere_ketiv": null, "parasha": "setuma", "ref": "Hab 2:18", "prev_id": "Hab.2.17", "next_id": "Hab.2.19"}
{"id": "Hab.2.19", "book": "Habakkuk", "book_id": "Hab", "book_he": "חבקוק", "chapter": 2, "verse": 19, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "ה֣וֹי אֹמֵ֤ר לָעֵץ֙ הָקִ֔יצָה ע֖וּרִי לְאֶ֣בֶן דּוּמָ֑ם ה֣וּא יוֹרֶ֔ה הִנֵּה־ ה֗וּא תָּפוּשׂ֙ זָהָ֣ב וָכֶ֔סֶף וְכָל־ ר֖וּחַ אֵ֥ין בְּקִרְבּֽוֹ׃", "pointed": "הוֹי אֹמֵר לָעֵץ הָקִיצָה עוּרִי לְאֶבֶן דּוּמָם הוּא יוֹרֶה הִנֵּה־ הוּא תָּפוּשׂ זָהָב וָכֶסֶף וְכָל־ רוּחַ אֵין בְּקִרְבּֽוֹ׃", "unpointed": "הוי אמר לעץ הקיצה עורי לאבן דומם הוא יורה הנה־ הוא תפוש זהב וכסף וכל־ רוח אין בקרבו׃"}, "tokens": ["ה֣וֹי", "אֹמֵ֤ר", "לָעֵץ֙", "הָקִ֔יצָה", "ע֖וּרִי", "לְאֶ֣בֶן", "דּוּמָ֑ם", "ה֣וּא", "יוֹרֶ֔ה", "הִנֵּה־", "ה֗וּא", "תָּפוּשׂ֙", "זָהָ֣ב", "וָכֶ֔סֶף", "וְכָל־", "ר֖וּחַ", "אֵ֥ין", "בְּקִרְבּֽוֹ׃"], "qere_ketiv": null, "parasha": null, "ref": "Hab 2:19", "prev_id": "Hab.2.18", "next_id": "Hab.2.20"}
{"id": "Hab.2.20", "book": "Habakkuk", "book_id": "Hab", "book_he": "חבקוק", "chapter": 2, "verse": 20, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וַֽיהוָ֖ה בְּהֵיכַ֣ל קָדְשׁ֑וֹ הַ֥ס מִפָּנָ֖יו כָּל־ הָאָֽרֶץ׃", "pointed": "וַֽיהוָה בְּהֵיכַל קָדְשׁוֹ הַס מִפָּנָיו כָּל־ הָאָֽרֶץ׃", "unpointed": "ויהוה בהיכל קדשו הס מפניו כל־ הארץ׃"}, "tokens": ["וַֽיהוָ֖ה", "בְּהֵיכַ֣ל", "קָדְשׁ֑וֹ", "הַ֥ס", "מִפָּנָ֖יו", "כָּל־", "הָאָֽרֶץ׃"], "qere_ketiv": null, "parasha": "petucha", "ref": "Hab 2:20", "prev_id": "Hab.2.19", "next_id": "Hab.3.1"}
{"id": "Hab.3.1", "book": "Habakkuk", "book_id": "Hab", "book_he": "חבקוק", "chapter": 3, "verse": 1, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "תְּפִלָּ֖ה לַחֲבַקּ֣וּק הַנָּבִ֑יא עַ֖ל שִׁגְיֹנֽוֹת׃", "pointed": "תְּפִלָּה לַחֲבַקּוּק הַנָּבִיא עַל שִׁגְיֹנֽוֹת׃", "unpointed": "תפלה לחבקוק הנביא על שגינות׃"}, "tokens": ["תְּפִלָּ֖ה", "לַחֲבַקּ֣וּק", "הַנָּבִ֑יא", "עַ֖ל", "שִׁגְיֹנֽוֹת׃"], "qere_ketiv": null, "parasha": null, "ref": "Hab 3:1", "prev_id": "Hab.2.20", "next_id": "Hab.3.2"}
{"id": "Hab.3.2", "book": "Habakkuk", "book_id": "Hab", "book_he": "חבקוק", "chapter": 3, "verse": 2, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "יְהוָ֗ה שָׁמַ֣עְתִּי שִׁמְעֲךָ֮ יָרֵאתִי֒ יְהוָ֗ה פָּֽעָלְךָ֙ בְּקֶ֤רֶב שָׁנִים֙ חַיֵּ֔יהוּ בְּקֶ֥רֶב שָׁנִ֖ים תּוֹדִ֑יעַ בְּרֹ֖גֶז רַחֵ֥ם תִּזְכּֽוֹר׃", "pointed": "יְהוָה שָׁמַעְתִּי שִׁמְעֲךָ יָרֵאתִי יְהוָה פָּֽעָלְךָ בְּקֶרֶב שָׁנִים חַיֵּיהוּ בְּקֶרֶב שָׁנִים תּוֹדִיעַ בְּרֹגֶז רַחֵם תִּזְכּֽוֹר׃", "unpointed": "יהוה שמעתי שמעך יראתי יהוה פעלך בקרב שנים חייהו בקרב שנים תודיע ברגז רחם תזכור׃"}, "tokens": ["יְהוָ֗ה", "שָׁמַ֣עְתִּי", "שִׁמְעֲךָ֮", "יָרֵאתִי֒", "יְהוָ֗ה", "פָּֽעָלְךָ֙", "בְּקֶ֤רֶב", "שָׁנִים֙", "חַיֵּ֔יהוּ", "בְּקֶ֥רֶב", "שָׁנִ֖ים", "תּוֹדִ֑יעַ", "בְּרֹ֖גֶז", "רַחֵ֥ם", "תִּזְכּֽוֹר׃"], "qere_ketiv": null, "parasha": null, "ref": "Hab 3:2", "prev_id": "Hab.3.1", "next_id": "Hab.3.3"}
{"id": "Hab.3.3", "book": "Habakkuk", "book_id": "Hab", "book_he": "חבקוק", "chapter": 3, "verse": 3, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "אֱל֙וֹהַ֙ מִתֵּימָ֣ן יָב֔וֹא וְקָד֥וֹשׁ מֵֽהַר־ פָּארָ֖ן סֶ֑לָה כִּסָּ֤ה שָׁמַ֙יִם֙ הוֹד֔וֹ וּתְהִלָּת֖וֹ מָלְאָ֥ה הָאָֽרֶץ׃", "pointed": "אֱלוֹהַ מִתֵּימָן יָבוֹא וְקָדוֹשׁ מֵֽהַר־ פָּארָן סֶלָה כִּסָּה שָׁמַיִם הוֹדוֹ וּתְהִלָּתוֹ מָלְאָה הָאָֽרֶץ׃", "unpointed": "אלוה מתימן יבוא וקדוש מהר־ פארן סלה כסה שמים הודו ותהלתו מלאה הארץ׃"}, "tokens": ["אֱל֙וֹהַ֙", "מִתֵּימָ֣ן", "יָב֔וֹא", "וְקָד֥וֹשׁ", "מֵֽהַר־", "פָּארָ֖ן", "סֶ֑לָה", "כִּסָּ֤ה", "שָׁמַ֙יִם֙", "הוֹד֔וֹ", "וּתְהִלָּת֖וֹ", "מָלְאָ֥ה", "הָאָֽרֶץ׃"], "qere_ketiv": null, "parasha": null, "ref": "Hab 3:3", "prev_id": "Hab.3.2", "next_id": "Hab.3.4"}
{"id": "Hab.3.4", "book": "Habakkuk", "book_id": "Hab", "book_he": "חבקוק", "chapter": 3, "verse": 4, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וְנֹ֙גַהּ֙ כָּא֣וֹר תִּֽהְיֶ֔ה קַרְנַ֥יִם מִיָּד֖וֹ ל֑וֹ וְשָׁ֖ם חֶבְי֥וֹן עֻזֹּֽה׃", "pointed": "וְנֹגַהּ כָּאוֹר תִּֽהְיֶה קַרְנַיִם מִיָּדוֹ לוֹ וְשָׁם חֶבְיוֹן עֻזֹּֽה׃", "unpointed": "ונגה כאור תהיה קרנים מידו לו ושם חביון עזה׃"}, "tokens": ["וְנֹ֙גַהּ֙", "כָּא֣וֹר", "תִּֽהְיֶ֔ה", "קַרְנַ֥יִם", "מִיָּד֖וֹ", "ל֑וֹ", "וְשָׁ֖ם", "חֶבְי֥וֹן", "עֻזֹּֽה׃"], "qere_ketiv": null, "parasha": null, "ref": "Hab 3:4", "prev_id": "Hab.3.3", "next_id": "Hab.3.5"}
{"id": "Hab.3.5", "book": "Habakkuk", "book_id": "Hab", "book_he": "חבקוק", "chapter": 3, "verse": 5, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "לְפָנָ֖יו יֵ֣לֶךְ דָּ֑בֶר וְיֵצֵ֥א רֶ֖שֶׁף לְרַגְלָֽיו׃", "pointed": "לְפָנָיו יֵלֶךְ דָּבֶר וְיֵצֵא רֶשֶׁף לְרַגְלָֽיו׃", "unpointed": "לפניו ילך דבר ויצא רשף לרגליו׃"}, "tokens": ["לְפָנָ֖יו", "יֵ֣לֶךְ", "דָּ֑בֶר", "וְיֵצֵ֥א", "רֶ֖שֶׁף", "לְרַגְלָֽיו׃"], "qere_ketiv": null, "parasha": null, "ref": "Hab 3:5", "prev_id": "Hab.3.4", "next_id": "Hab.3.6"}
{"id": "Hab.3.6", "book": "Habakkuk", "book_id": "Hab", "book_he": "חבקוק", "chapter": 3, "verse": 6, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "עָמַ֣ד ׀ וַיְמֹ֣דֶד אֶ֗רֶץ רָאָה֙ וַיַּתֵּ֣ר גּוֹיִ֔ם וַיִּתְפֹּֽצְצוּ֙ הַרְרֵי־ עַ֔ד שַׁח֖וּ גִּבְע֣וֹת עוֹלָ֑ם הֲלִיכ֥וֹת עוֹלָ֖ם לֽוֹ׃", "pointed": "עָמַד ׀ וַיְמֹדֶד אֶרֶץ רָאָה וַיַּתֵּר גּוֹיִם וַיִּתְפֹּֽצְצוּ הַרְרֵי־ עַד שַׁחוּ גִּבְעוֹת עוֹלָם הֲלִיכוֹת עוֹלָם לֽוֹ׃", "unpointed": "עמד ׀ וימדד ארץ ראה ויתר גוים ויתפצצו הררי־ עד שחו גבעות עולם הליכות עולם לו׃"}, "tokens": ["עָמַ֣ד ׀", "וַיְמֹ֣דֶד", "אֶ֗רֶץ", "רָאָה֙", "וַיַּתֵּ֣ר", "גּוֹיִ֔ם", "וַיִּתְפֹּֽצְצוּ֙", "הַרְרֵי־", "עַ֔ד", "שַׁח֖וּ", "גִּבְע֣וֹת", "עוֹלָ֑ם", "הֲלִיכ֥וֹת", "עוֹלָ֖ם", "לֽוֹ׃"], "qere_ketiv": null, "parasha": null, "ref": "Hab 3:6", "prev_id": "Hab.3.5", "next_id": "Hab.3.7"}
{"id": "Hab.3.7", "book": "Habakkuk", "book_id": "Hab", "book_he": "חבקוק", "chapter": 3, "verse": 7, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "תַּ֣חַת אָ֔וֶן רָאִ֖יתִי אָהֳלֵ֣י כוּשָׁ֑ן יִרְגְּז֕וּן יְרִיע֖וֹת אֶ֥רֶץ מִדְיָֽן׃", "pointed": "תַּחַת אָוֶן רָאִיתִי אָהֳלֵי כוּשָׁן יִרְגְּזוּן יְרִיעוֹת אֶרֶץ מִדְיָֽן׃", "unpointed": "תחת און ראיתי אהלי כושן ירגזון יריעות ארץ מדין׃"}, "tokens": ["תַּ֣חַת", "אָ֔וֶן", "רָאִ֖יתִי", "אָהֳלֵ֣י", "כוּשָׁ֑ן", "יִרְגְּז֕וּן", "יְרִיע֖וֹת", "אֶ֥רֶץ", "מִדְיָֽן׃"], "qere_ketiv": null, "parasha": "setuma", "ref": "Hab 3:7", "prev_id": "Hab.3.6", "next_id": "Hab.3.8"}
{"id": "Hab.3.8", "book": "Habakkuk", "book_id": "Hab", "book_he": "חבקוק", "chapter": 3, "verse": 8, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "הֲבִנְהָרִים֙ חָרָ֣ה יְהוָ֔ה אִ֤ם בַּנְּהָרִים֙ אַפֶּ֔ךָ אִם־ בַּיָּ֖ם עֶבְרָתֶ֑ךָ כִּ֤י תִרְכַּב֙ עַל־ סוּסֶ֔יךָ מַרְכְּבֹתֶ֖יךָ יְשׁוּעָֽה׃", "pointed": "הֲבִנְהָרִים חָרָה יְהוָה אִם בַּנְּהָרִים אַפֶּךָ אִם־ בַּיָּם עֶבְרָתֶךָ כִּי תִרְכַּב עַל־ סוּסֶיךָ מַרְכְּבֹתֶיךָ יְשׁוּעָֽה׃", "unpointed": "הבנהרים חרה יהוה אם בנהרים אפך אם־ בים עברתך כי תרכב על־ סוסיך מרכבתיך ישועה׃"}, "tokens": ["הֲבִנְהָרִים֙", "חָרָ֣ה", "יְהוָ֔ה", "אִ֤ם", "בַּנְּהָרִים֙", "אַפֶּ֔ךָ", "אִם־", "בַּיָּ֖ם", "עֶבְרָתֶ֑ךָ", "כִּ֤י", "תִרְכַּב֙", "עַל־", "סוּסֶ֔יךָ", "מַרְכְּבֹתֶ֖יךָ", "יְשׁוּעָֽה׃"], "qere_ketiv": null, "parasha": null, "ref": "Hab 3:8", "prev_id": "Hab.3.7", "next_id": "Hab.3.9"}
{"id": "Hab.3.9", "book": "Habakkuk", "book_id": "Hab", "book_he": "חבקוק", "chapter": 3, "verse": 9, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "עֶרְיָ֤ה תֵעוֹר֙ קַשְׁתֶּ֔ךָ שְׁבֻע֥וֹת מַטּ֖וֹת אֹ֣מֶר סֶ֑לָה נְהָר֖וֹת תְּבַקַּע־ אָֽרֶץ׃", "pointed": "עֶרְיָה תֵעוֹר קַשְׁתֶּךָ שְׁבֻעוֹת מַטּוֹת אֹמֶר סֶלָה נְהָרוֹת תְּבַקַּע־ אָֽרֶץ׃", "unpointed": "עריה תעור קשתך שבעות מטות אמר סלה נהרות תבקע־ ארץ׃"}, "tokens": ["עֶרְיָ֤ה", "תֵעוֹר֙", "קַשְׁתֶּ֔ךָ", "שְׁבֻע֥וֹת", "מַטּ֖וֹת", "אֹ֣מֶר", "סֶ֑לָה", "נְהָר֖וֹת", "תְּבַקַּע־", "אָֽרֶץ׃"], "qere_ketiv": null, "parasha": null, "ref": "Hab 3:9", "prev_id": "Hab.3.8", "next_id": "Hab.3.10"}
{"id": "Hab.3.10", "book": "Habakkuk", "book_id": "Hab", "book_he": "חבקוק", "chapter": 3, "verse": 10, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "רָא֤וּךָ יָחִ֙ילוּ֙ הָרִ֔ים זֶ֥רֶם מַ֖יִם עָבָ֑ר נָתַ֤ן תְּהוֹם֙ קוֹל֔וֹ ר֖וֹם יָדֵ֥יהוּ נָשָֽׂא׃", "pointed": "רָאוּךָ יָחִילוּ הָרִים זֶרֶם מַיִם עָבָר נָתַן תְּהוֹם קוֹלוֹ רוֹם יָדֵיהוּ נָשָֽׂא׃", "unpointed": "ראוך יחילו הרים זרם מים עבר נתן תהום קולו רום ידיהו נשא׃"}, "tokens": ["רָא֤וּךָ", "יָחִ֙ילוּ֙", "הָרִ֔ים", "זֶ֥רֶם", "מַ֖יִם", "עָבָ֑ר", "נָתַ֤ן", "תְּהוֹם֙", "קוֹל֔וֹ", "ר֖וֹם", "יָדֵ֥יהוּ", "נָשָֽׂא׃"], "qere_ketiv": null, "parasha": null, "ref": "Hab 3:10", "prev_id": "Hab.3.9", "next_id": "Hab.3.11"}
{"id": "Hab.3.11", "book": "Habakkuk", "book_id": "Hab", "book_he": "חבקוק", "chapter": 3, "verse": 11, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "שֶׁ֥מֶשׁ יָרֵ֖חַ עָ֣מַד זְבֻ֑לָה לְא֤וֹר חִצֶּ֙יךָ֙ יְהַלֵּ֔כוּ לְנֹ֖גַהּ בְּרַ֥ק חֲנִיתֶֽךָ׃", "pointed": "שֶׁמֶשׁ יָרֵחַ עָמַד זְבֻלָה לְאוֹר חִצֶּיךָ יְהַלֵּכוּ לְנֹגַהּ בְּרַק חֲנִיתֶֽךָ׃", "unpointed": "שמש ירח עמד זבלה לאור חציך יהלכו לנגה ברק חניתך׃"}, "tokens": ["שֶׁ֥מֶשׁ", "יָרֵ֖חַ", "עָ֣מַד", "זְבֻ֑לָה", "לְא֤וֹר", "חִצֶּ֙יךָ֙", "יְהַלֵּ֔כוּ", "לְנֹ֖גַהּ", "בְּרַ֥ק", "חֲנִיתֶֽךָ׃"], "qere_ketiv": null, "parasha": null, "ref": "Hab 3:11", "prev_id": "Hab.3.10", "next_id": "Hab.3.12"}
{"id": "Hab.3.12", "book": "Habakkuk", "book_id": "Hab", "book_he": "חבקוק", "chapter": 3, "verse": 12, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "בְּזַ֖עַם תִּצְעַד־ אָ֑רֶץ בְּאַ֖ף תָּד֥וּשׁ גּוֹיִֽם׃", "pointed": "בְּזַעַם תִּצְעַד־ אָרֶץ בְּאַף תָּדוּשׁ גּוֹיִֽם׃", "unpointed": "בזעם תצעד־ ארץ באף תדוש גוים׃"}, "tokens": ["בְּזַ֖עַם", "תִּצְעַד־", "אָ֑רֶץ", "בְּאַ֖ף", "תָּד֥וּשׁ", "גּוֹיִֽם׃"], "qere_ketiv": null, "parasha": null, "ref": "Hab 3:12", "prev_id": "Hab.3.11", "next_id": "Hab.3.13"}
{"id": "Hab.3.13", "book": "Habakkuk", "book_id": "Hab", "book_he": "חבקוק", "chapter": 3, "verse": 13, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "יָצָ֙אתָ֙ לְיֵ֣שַׁע עַמֶּ֔ךָ לְיֵ֖שַׁע אֶת־ מְשִׁיחֶ֑ךָ מָחַ֤צְתָּ רֹּאשׁ֙ מִבֵּ֣ית רָשָׁ֔ע עָר֛וֹת יְס֥וֹד עַד־ צַוָּ֖אר סֶֽלָה׃", "pointed": "יָצָאתָ לְיֵשַׁע עַמֶּךָ לְיֵשַׁע אֶת־ מְשִׁיחֶךָ מָחַצְתָּ רֹּאשׁ מִבֵּית רָשָׁע עָרוֹת יְסוֹד עַד־ צַוָּאר סֶֽלָה׃", "unpointed": "יצאת לישע עמך לישע את־ משיחך מחצת ראש מבית רשע ערות יסוד עד־ צואר סלה׃"}, "tokens": ["יָצָ֙אתָ֙", "לְיֵ֣שַׁע", "עַמֶּ֔ךָ", "לְיֵ֖שַׁע", "אֶת־", "מְשִׁיחֶ֑ךָ", "מָחַ֤צְתָּ", "רֹּאשׁ֙", "מִבֵּ֣ית", "רָשָׁ֔ע", "עָר֛וֹת", "יְס֥וֹד", "עַד־", "צַוָּ֖אר", "סֶֽלָה׃"], "qere_ketiv": null, "parasha": "petucha", "ref": "Hab 3:13", "prev_id": "Hab.3.12", "next_id": "Hab.3.14"}
{"id": "Hab.3.14", "book": "Habakkuk", "book_id": "Hab", "book_he": "חבקוק", "chapter": 3, "verse": 14, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "נָקַ֤בְתָּ בְמַטָּיו֙ רֹ֣אשׁ פְּרָזָ֔יו יִסְעֲר֖וּ לַהֲפִיצֵ֑נִי עֲלִ֣יצֻתָ֔ם כְּמוֹ־ לֶאֱכֹ֥ל עָנִ֖י בַּמִּסְתָּֽר׃", "pointed": "נָקַבְתָּ בְמַטָּיו רֹאשׁ פְּרָזָיו יִסְעֲרוּ לַהֲפִיצֵנִי עֲלִיצֻתָם כְּמוֹ־ לֶאֱכֹל עָנִי בַּמִּסְתָּֽר׃", "unpointed": "נקבת במטיו ראש פרזיו יסערו להפיצני עליצתם כמו־ לאכל עני במסתר׃"}, "tokens": ["נָקַ֤בְתָּ", "בְמַטָּיו֙", "רֹ֣אשׁ", "פְּרָזָ֔יו", "יִסְעֲר֖וּ", "לַהֲפִיצֵ֑נִי", "עֲלִ֣יצֻתָ֔ם", "כְּמוֹ־", "לֶאֱכֹ֥ל", "עָנִ֖י", "בַּמִּסְתָּֽר׃"], "qere_ketiv": [{"ketiv": "פרזו", "qere": "פְּרָזָ֔יו"}], "parasha": null, "ref": "Hab 3:14", "prev_id": "Hab.3.13", "next_id": "Hab.3.15"}
{"id": "Hab.3.15", "book": "Habakkuk", "book_id": "Hab", "book_he": "חבקוק", "chapter": 3, "verse": 15, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "דָּרַ֥כְתָּ בַיָּ֖ם סוּסֶ֑יךָ חֹ֖מֶר מַ֥יִם רַבִּֽים׃", "pointed": "דָּרַכְתָּ בַיָּם סוּסֶיךָ חֹמֶר מַיִם רַבִּֽים׃", "unpointed": "דרכת בים סוסיך חמר מים רבים׃"}, "tokens": ["דָּרַ֥כְתָּ", "בַיָּ֖ם", "סוּסֶ֑יךָ", "חֹ֖מֶר", "מַ֥יִם", "רַבִּֽים׃"], "qere_ketiv": null, "parasha": null, "ref": "Hab 3:15", "prev_id": "Hab.3.14", "next_id": "Hab.3.16"}
{"id": "Hab.3.16", "book": "Habakkuk", "book_id": "Hab", "book_he": "חבקוק", "chapter": 3, "verse": 16, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "שָׁמַ֣עְתִּי ׀ וַתִּרְגַּ֣ז בִּטְנִ֗י לְקוֹל֙ צָלֲל֣וּ שְׂפָתַ֔י יָב֥וֹא רָקָ֛ב בַּעֲצָמַ֖י וְתַחְתַּ֣י אֶרְגָּ֑ז אֲשֶׁ֤ר אָנ֙וּחַ֙ לְי֣וֹם צָרָ֔ה לַעֲל֖וֹת לְעַ֥ם יְגוּדֶֽנּוּ׃", "pointed": "שָׁמַעְתִּי ׀ וַתִּרְגַּז בִּטְנִי לְקוֹל צָלֲלוּ שְׂפָתַי יָבוֹא רָקָב בַּעֲצָמַי וְתַחְתַּי אֶרְגָּז אֲשֶׁר אָנוּחַ לְיוֹם צָרָה לַעֲלוֹת לְעַם יְגוּדֶֽנּוּ׃", "unpointed": "שמעתי ׀ ותרגז בטני לקול צללו שפתי יבוא רקב בעצמי ותחתי ארגז אשר אנוח ליום צרה לעלות לעם יגודנו׃"}, "tokens": ["שָׁמַ֣עְתִּי ׀", "וַתִּרְגַּ֣ז", "בִּטְנִ֗י", "לְקוֹל֙", "צָלֲל֣וּ", "שְׂפָתַ֔י", "יָב֥וֹא", "רָקָ֛ב", "בַּעֲצָמַ֖י", "וְתַחְתַּ֣י", "אֶרְגָּ֑ז", "אֲשֶׁ֤ר", "אָנ֙וּחַ֙", "לְי֣וֹם", "צָרָ֔ה", "לַעֲל֖וֹת", "לְעַ֥ם", "יְגוּדֶֽנּוּ׃"], "qere_ketiv": null, "parasha": null, "ref": "Hab 3:16", "prev_id": "Hab.3.15", "next_id": "Hab.3.17"}
{"id": "Hab.3.17", "book": "Habakkuk", "book_id": "Hab", "book_he": "חבקוק", "chapter": 3, "verse": 17, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "כִּֽי־ תְאֵנָ֣ה לֹֽא־ תִפְרָ֗ח וְאֵ֤ין יְבוּל֙ בַּגְּפָנִ֔ים כִּחֵשׁ֙ מַעֲשֵׂה־ זַ֔יִת וּשְׁדֵמ֖וֹת לֹא־ עָ֣שָׂה אֹ֑כֶל גָּזַ֤ר מִמִּכְלָה֙ צֹ֔אן וְאֵ֥ין בָּקָ֖ר בָּרְפָתִֽים׃", "pointed": "כִּֽי־ תְאֵנָה לֹֽא־ תִפְרָח וְאֵין יְבוּל בַּגְּפָנִים כִּחֵשׁ מַעֲשֵׂה־ זַיִת וּשְׁדֵמוֹת לֹא־ עָשָׂה אֹכֶל גָּזַר מִמִּכְלָה צֹאן וְאֵין בָּקָר בָּרְפָתִֽים׃", "unpointed": "כי־ תאנה לא־ תפרח ואין יבול בגפנים כחש מעשה־ זית ושדמות לא־ עשה אכל גזר ממכלה צאן ואין בקר ברפתים׃"}, "tokens": ["כִּֽי־", "תְאֵנָ֣ה", "לֹֽא־", "תִפְרָ֗ח", "וְאֵ֤ין", "יְבוּל֙", "בַּגְּפָנִ֔ים", "כִּחֵשׁ֙", "מַעֲשֵׂה־", "זַ֔יִת", "וּשְׁדֵמ֖וֹת", "לֹא־", "עָ֣שָׂה", "אֹ֑כֶל", "גָּזַ֤ר", "מִמִּכְלָה֙", "צֹ֔אן", "וְאֵ֥ין", "בָּקָ֖ר", "בָּרְפָתִֽים׃"], "qere_ketiv": null, "parasha": null, "ref": "Hab 3:17", "prev_id": "Hab.3.16", "next_id": "Hab.3.18"}
{"id": "Hab.3.18", "book": "Habakkuk", "book_id": "Hab", "book_he": "חבקוק", "chapter": 3, "verse": 18, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "וַאֲנִ֖י בַּיהוָ֣ה אֶעְל֑וֹזָה אָגִ֖ילָה בֵּאלֹהֵ֥י יִשְׁעִֽי׃", "pointed": "וַאֲנִי בַּיהוָה אֶעְלוֹזָה אָגִילָה בֵּאלֹהֵי יִשְׁעִֽי׃", "unpointed": "ואני ביהוה אעלוזה אגילה באלהי ישעי׃"}, "tokens": ["וַאֲנִ֖י", "בַּיהוָ֣ה", "אֶעְל֑וֹזָה", "אָגִ֖ילָה", "בֵּאלֹהֵ֥י", "יִשְׁעִֽי׃"], "qere_ketiv": null, "parasha": null, "ref": "Hab 3:18", "prev_id": "Hab.3.17", "next_id": "Hab.3.19"}
{"id": "Hab.3.19", "book": "Habakkuk", "book_id": "Hab", "book_he": "חבקוק", "chapter": 3, "verse": 19, "witness": {"id": "MT-UXLC-2.3", "label": "UXLC 2.3 build 27.4 (1 Apr 2025)"}, "he": {"accents": "יְהוִ֤הּ אֲדֹנָי֙ חֵילִ֔י וַיָּ֤שֶׂם רַגְלַי֙ כָּֽאַיָּל֔וֹת וְעַ֥ל בָּמוֹתַ֖י יַדְרִכֵ֑נִי לַמְנַצֵּ֖חַ בִּנְגִינוֹתָֽי׃", "pointed": "יְהוִהּ אֲדֹנָי חֵילִי וַיָּשֶׂם רַגְלַי כָּֽאַיָּלוֹת וְעַל בָּמוֹתַי יַדְרִכֵנִי לַמְנַצֵּחַ בִּנְגִינוֹתָֽי׃", "unpointed": "יהוה אדני חילי וישם רגלי כאילות ועל במותי ידרכני למנצח בנגינותי׃"}, "tokens": ["יְהוִ֤הּ", "אֲדֹנָי֙", "חֵילִ֔י", "וַיָּ֤שֶׂם", "רַגְלַי֙", "כָּֽאַיָּל֔וֹת", "וְעַ֥ל", "בָּמוֹתַ֖י", "יַדְרִכֵ֑נִי", "לַמְנַצֵּ֖חַ", "בִּנְגִינוֹתָֽי׃"], "qere_ketiv": null, "parasha": null, "ref": "Hab 3:19", "prev_id": "Hab.3.18"}
